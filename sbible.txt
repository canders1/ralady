['1  Rur\xc3\xa9 z\xc3\xa9ed l\xc3\xa1 de bniety gulal ni \n', 'z\xc3\xa1 lo xfamily Jesucrist, laany \n', 'ni z\xc3\xa1ny lo xfamily rey David ne lo \n', 'xfamily Abraham:\n']
['2\xe2\x80\x89Abraham bdial\xc3\xa1 xtad Isaac, \n', 'chiy Isaac guc xtad Jacob. Ax xtad \n', 'Jud\xc3\xa1 cunru de betsb\xc9\xa8 guc Jacob. \n']
['3\xe2\x80\x89Chiy Jud\xc3\xa1 bichnaab Tamar, chiy \n', 'ax lliindeb bdial\xc3\xa1 Fares cun Zara. \n', 'Fares ax guc xtad Esrom, Esrom \n']
['guc xtad Aram, 4\xe2\x80\x89Aram guc xtad \n', 'Aminadab, Aminadab guc xtad \n', 'Naas\xc3\xb3n, Naas\xc3\xb3n guc xtad Salm\xc3\xb3n. \n']
['5\xe2\x80\x89Salm\xc3\xb3n guc xtad Booz, chiy \n', 'xnanb\xc9\xa8 bdial\xc3\xa1 Rahab. Booz ax \n', 'bichnaab Rut, chiy lliindeb bdial\xc3\xa1 \n']
['Obed. Obed guc xtad Isa\xc3\xad, 6\xe2\x80\x89Isa\xc3\xad guc \n', 'xtad rey David. Chiy rey David cun \n', 'bniety ni guc chial Ur\xc3\xadas g\xc3\xbapdeb \n', 'tuby lliindeb ni bdial\xc3\xa1 Salom\xc3\xb3n.\n']
['7\xe2\x80\x89Chiy Salom\xc3\xb3n guc xtad Roboam, \n', 'Roboam ax guc xtad Ab\xc3\xadas, Ab\xc3\xadas \n']
['guc xtad Asa. 8\xe2\x80\x89Asa guc xtad Josafat, \n', 'Josafatqui guc xtad Joram, Joram \n']
['guc xtad Uz\xc3\xadas. 9\xe2\x80\x89Uz\xc3\xadas guc xtad \n', 'Jotam, Jotam guc xtad Acaz. Acaz \n']
['ax guc xtad Ezequ\xc3\xadas, 10\xe2\x80\x89Ezequ\xc3\xadas \n', 'guc xtad Manas\xc3\xa9s, Manas\xc3\xa9s guc \n', 'xtad Am\xc3\xb3n, Am\xc3\xb3n guc xtad Jos\xc3\xadas, \n']
['11\xe2\x80\x89chiy Jos\xc3\xadas guc xtad Jecon\xc3\xadas \n', 'cunru de betsb\xc9\xa8 tiamp ni guu de \n', 'bniety Israel pres nez Babilonia.\n']
['12\xe2\x80\x89Deni biecquideb xte ni guudeb \n', 'pres nez Babilonia, Jecon\xc3\xadas g\xc3\xbapb\xc9\xa8 \n', 'tuby lliinb\xc9\xa8 ni bdial\xc3\xa1 Salatiel. \n', 'Chiy Salatiel guc xtad Zorobabel. \n']
['13\xe2\x80\x89Zorobabel guc xtad Abiud, Abiud \n', 'guc xtad Eliaquim, Eliaquim guc \n']
['xtad Azor, 14\xe2\x80\x89Azor guc xtad Sadoc, \n', 'Sadoc guc xtad Aquim, Aquim guc \n']
['xtad Eliud, 15\xe2\x80\x89Eliud guc xtad Eleazar, \n', 'Eleazar guc xtad Mat\xc3\xa1n. Mat\xc3\xa1n guc \n']
['xtad Jacob. 16\xe2\x80\x89Jacob guc xtad Gus\xc3\xa9 \n', 'chial Mar\xc3\xada. Chiy Mar\xc3\xada guc xnan \n', 'Jes\xc3\xbas ni l\xc3\xa1za Crist.\n']
['17\xe2\x80\x89Ziy guc desde tiamp xte \n', 'Abraham axtqu\xc9\xa8 tiamp xte rey \n', 'David guu ts\xc9\xa8d\xc3\xa1 generaci\xc3\xb3n, chiy \n', 'ts\xc9\xa8d\xc3\xa1za generaci\xc3\xb3n guu desd\xc9\xa8 tiamp \n', 'xte rey David axtqu\xc9\xa8 tiamp ni guu \n', 'de bniety Israel pres nez Babilonia. \n', 'Ne ts\xc9\xa8d\xc3\xa1za generaci\xc3\xb3n guu desde \n', 'tiamp ni g\xc3\xbce de bniety Israel pres \n', 'nez Babilonia axtqu\xc9\xa8 chi bdz\xc9\xa8ny dxi \n', 'ni gul Jesucrist lo gu\xc9\xa8chliu.\n']
['18\xe2\x80\x89Squ\xc3\xa9 xquel guc ni gul Jesucrist: \n', 'Mar\xc3\xada, xnanny, a n\xc3\xa1 par guchnaab \n', 'cun Gus\xc3\xa9. Per anste cuezn\xc3\xa9saadeb, \n', 'Mar\xc3\xada guudb\xc9\xa8 bdoo pur guelrnabee \n']
['xte Sp\xc3\xadritu Sant. 19\xe2\x80\x89Ne cun Gus\xc3\xa9 \n', 'zaacb\xc9\xa8 ax qu\xc9\xa8t rcaaztib nizaaibb\xc9\xa8 \n', 'diidx xa xquel rbez Mar\xc3\xada, g\xc3\xbcenru \n', 'baanb\xc9\xa8 xgab nibelaazb\xc9\xa8 Mar\xc3\xada \n']
['sin qu\xc9\xa8t tu niacbeeti. 20\xe2\x80\x89Per lalzi \n', 'cayunb\xc9\xa8 xgabqui, ax g\xc3\xbceliulo tuby \n', '\xc3\xa1ngl\xc9\xa8 xte Dios lob lo bcaald, raipy \n', '\xc3\xa1ngl\xc9\xa8qui laab:\n', '\xe2\x80\x94Gus\xc3\xa9, li\xc3\xba ni z\xc3\xa9edu lo xfamily \n', 'David, qu\xc9\xa8t idxibtiu guchnoo Mar\xc3\xada \n', 'te pur bdoo ni ic\xc3\xa1ab pur Sp\xc3\xadritu \n']
['Sant z\xc3\xa9edby. 21\xe2\x80\x89Mar\xc3\xada ic\xc3\xa1ab tuby \n', 'nguiueen chiy cuelooby JES\xc3\x9aS, te \n', 'pur, pur laany gap irate de xp\xc9\xa8nny \n', 'perd\xc3\xb3n xte de xtulddeb.\n']
['22\xe2\x80\x89Irate de cosr\xc3\xa9 guc par guzub \n', 'xtiidx Dios zec ni gunii tuby de \n', 'xprofetny chi guniib:\n']
['  23 Tuby dxaap sbezn\xc3\xa9b necid\xc3\xa1 xte \n', 'ne chi galby idial\xc3\xa1by Emanuel,\n', 'zelo diidxqui: Dios zuguan\xc3\xa9 dunn\xc9\xa8.\n']
['24\xe2\x80\x89Chi br\xc9\xa8\xc9\xa8ch xcaald Gus\xc3\xa9, ax \n', 'baanb\xc9\xa8 zec ni gunabee \xc3\xa1ngl\xc9\xa8 xte \n']
['Dios laab, bichnaab Mar\xc3\xada, 25\xe2\x80\x89per \n', 'qu\xc9\xa8t bguaaldtib laab axtqu\xc9\xa8 chi \n', 'bdz\xc9\xa8ny dxi bdz\xc9\xa8ny lliin Mar\xc3\xada \n', 'gu\xc9\xa8chliu. Chiy gulel\xc3\xa1 Gus\xc3\xa9 bdooqui \n', 'tuby bdoo\n']
['JES\xc3\x9aS.2  Jes\xc3\xbas gulny Bel\xc3\xa9n tuby gu\xc9\xa8dx \n', 'xte Judea tiamp ni canabee \n', 'rey Herodes. Chiy bdz\xc9\xa8ny de b\xc9\xa8nn\xc3\xa1n \n', 'Jerusal\xc3\xa9n, laadeb z\xc3\xa1deb nez orient \n', 'xte Jerusal\xc3\xa9n ne laadeb\xc9\xa8y magos \n']
['2\xe2\x80\x89ax gunabdiidxdeb:\n', '\xe2\x80\x94\xc2\xbfC\xc3\xban rey xte de bniety Israel \n', 'ni agul? Te pur dunn\xc9\xa8 desd\xc9\xa8 ladxn\xc9\xa8 \n', 'agun\xc3\xa1n bldieny balgui xtenny. Pur \n', 'ningui zioptonny.\n']
['3\xe2\x80\x89Chi bindiag rey Herodes ziy, \n', 'quesentiand guub guelrsaa cun \n']
['irate de bniety Jerusal\xc3\xa9n. 4\xe2\x80\x89Chiyru \n', 'gunaab rey Herodes irate de ni \n', 'rnabee de bxoz ne de maistr\xc9\xa8 ni \n', 'n\xc3\xa1n ley par gunabdiidxb\xc9\xa8 laadeb \n']
['cal\xc3\xad n\xc3\xa1 par gal Crist. 5\xe2\x80\x89Chiy laadeb \n', 'guniideb:\n', '\xe2\x80\x94L\xc3\xa1ani gu\xc9\xa8dx Bel\xc3\xa9n tuby gu\xc9\xa8dx \n', 'xte Judea, te pur ziy gunii profet \n', 'chi guniib:\n']
['  6 Li\xc3\xba Bel\xc3\xa9n tuby gu\xc9\xa8dx xte Judea,\n', 'gati li\xc3\xbatiu noo gu\xc9\xa8dx bichiin lo \n', 'iraru de gu\xc9\xa8dxroo xte Judea.\n', 'Te pur l\xc3\xa1ani gu\xc9\xa8dx Bel\xc3\xa9nqu\xc9\xa8 \n', 'idiac\xc3\xa1 tuby bniety ni inabee,\n', 'ne laab icualob de bniety Israel \n', 'xtena.\n']
['7\xe2\x80\x89Chiyru gur\xc9\xa8dx xgaats Herodes de \n', 'magosqui par gunabdiidxb\xc9\xa8 laadeb \n']
['g\xc3\xbactipac bdiac\xc3\xa1 balguiqui. 8\xe2\x80\x89Ax \n', 'bxiaaldb\xc9\xa8 laadeb Bel\xc3\xa9n, raipb\xc9\xa8 laadeb:\n', '\xe2\x80\x94Gulchia ruy, chiy gulgacbezaac \n', 'irate pur bdooqui. Ne chi \n', 'abdxialt\xc9\xa8by, gultixtee luaa te par \n', 'chalee chatozacaby.\n']
['9\xe2\x80\x89Chi gulull raipy rey Herodes \n', 'laadeb ziy, chiyru z\xc3\xa9gacdeb. Ne \n', 'balgui ni gun\xc3\xa1deb desde ladxdeb, \n', 'laani zan\xc9\xa8\xc9\xa8dni lodeb axtqu\xc9\xa8 rut \n', 'nuu bdooqui guzudx\xc3\xad balguiqui. \n']
['10\xe2\x80\x89Chi gun\xc3\xa1 de magos balguiqui ruy, \n']
['quesentiand guzaclaazdeb. 11\xe2\x80\x89Ne \n', 'chi biiudeb laniuuqui, gun\xc3\xa1deb \n', 'bdooqui cun xnanby Mar\xc3\xada. Ax \n', 'guzullibdeb ne btodeb bdooqui. \n', 'Chiyru bxaldeb ruu de caj ni \n', 'z\xc3\xa9nedeb ax bzalaazdeb or, guxaal \n']
['ne mirra par bdooqui. 12\xe2\x80\x89Chiguld \n', 'gucdixtee lodeb lo bcaald dec qu\xc9\xa8t \n', 'yaicquitideb nez rut rbez Herodes, \n', 'parzi ir\xc9\xa8nqu\xc9\xa8 nez rut biecquideb.\n']
['13\xe2\x80\x89Chi gudeed ni z\xc3\xada de magosqui \n', 'ladxdeb, chiy g\xc3\xbceliulo tuby \xc3\xa1ngl\xc9\xa8 \n', 'xte Dios lo Gus\xc3\xa9 lo bcaald, raipy \n', '\xc3\xa1ngl\xc9\xa8qui laab:\n', '\xe2\x80\x94Queg\xc3\xbceste, cu\xc3\xa1a bdooc cun \n', 'xnanby. Gulchia nez Egipto, ruy \n', 'guldez axt chi iniia laat. Te pur \n', 'sgu\xc3\xadily Herodes bdooc par quinx\xc3\xbab \n', 'laaby.\n']
['14\xe2\x80\x89Chiyru g\xc3\xbceste Gus\xc3\xa9 ax cu\xc3\xa1ab \n', 'bdooqui cun xnanby ax guxiniacqui \n', 'bdiiadeb par z\xc3\xa9deb nez Egipto. \n']
['15\xe2\x80\x89Ruy gulezdeb axtisy guty rey \n', 'Herodesqui. Ziy xquel guc par \n', 'guzub xtiidx Dios zec ni gunii \n', 'tuby profet chi guniib: \xe2\x80\x9cGur\xc9\xa8dxa \n', 'llingaana nez Egipto.\xe2\x80\x9d\n']
['16\xe2\x80\x89Chi gucbee Herodesqui dec \n', 'abaany de magos burl\xc9\xa8 laab aqu\xc9\xa8tru \n', 'biecquitideb nezqui, ax quesentiand \n', 'bdxiichb\xc9\xa8. Chiy gunabeeb gaty irate \n', 'de nguiueen ni nuu tiop iz par gu\xc3\xa9t, \n', 'de nguiueen ni nuu l\xc3\xa1ani gu\xc9\xa8dx \n', 'Bel\xc3\xa9n cun irateru de gu\xc9\xa8dx ni n\xc3\xa1 \n', 'nezqui, pur ni g\xc3\xbcen\xc3\xa9b cuend gunii \n', 'de magosqui dec aguc tiop iz ni \n']
['bdiac\xc3\xa1 balguiqui. 17\xe2\x80\x89Ziy guc cumplir \n', 'ni bcuaa profet Jerem\xc3\xadas chi guniib:\n']
['  18 B\xc3\xadeny rsee tuby ni b\xc3\xadeny l\xc3\xa1ani \n', 'gu\xc9\xa8dx Ram\xc3\xa1\n', 'rac guelruun ne guelrb\xc9\xa8xtia.\n', 'Ne laab\xc9\xa8y Raquel ni cay\xc3\xbaun pur \n', 'de lliinni\n', 'sin qu\xc9\xa8t tu chaleeti cuzaclaaz \n', 'laab pur ni guty de lliinb\xc9\xa8.\n']
['19\xe2\x80\x89Per chi guty Herodes, chiy \n', 'g\xc3\xbceliulo tuby \xc3\xa1ngl\xc9\xa8 xte Dios lo Gus\xc3\xa9 \n', 'rut rbezdeb nez Egipto, ax raipny \n', 'laab:\n']
['20\xe2\x80\x89\xe2\x80\x94Queg\xc3\xbceste, cu\xc3\xa1a bdooc cun \n', 'xnanby. Gulyaicqui nez Israel te pur \n', 'aguty de ni rcaaz niguinx\xc3\xba laaby.\n']
['21\xe2\x80\x89Chiyru g\xc3\xbceste Gus\xc3\xa9 cu\xc3\xa1ab \n', 'bdooqui cun xnanby biecquideb \n']
['nez Israel. 22\xe2\x80\x89Per chi gucbee Gus\xc3\xa9 \n', 'dec Arquelao llingaan Herodes n\xc3\xa1 \n', 'ni canabee nez Judea, ax bdxibb\xc9\xa8 \n', 'niadeb nezqui. Per chiguld lo \n', 'bcaald gucdixtee lob dec qu\xc9\xa8t \n', 'chiatideb nez Judea, chiyru z\xc3\xa9deb \n']
['nez Galilea. 23\xe2\x80\x89Chi bdz\xc9\xa8ndeb ruy, ax \n', 'g\xc3\xbceldezdeb gu\xc9\xa8dx ni l\xc3\xa1 Nazaret. Ziy \n', 'xquel guc par guzub zec ni gunii \n', 'de profet dec Jes\xc3\xbas idial\xc3\xa1ny bniety \n', 'Nazaret.\n']
['3  Tiampqui candza Juany \n', 'Bautist lo yiubiz ni n\xc3\xa1 nez \n']
['Judea cat\xc9\xa8\xc9\xa8chb\xc9\xa8 xtiidx Dios, 2\xe2\x80\x89ax \n', 'guniib:\n', '\xe2\x80\x94Gulyialaaz pur de xtuldt\xc9\xa8 te pur \n', 'abdz\xc9\xa8ngax guelrnabee xte Dios.\n']
['3\xe2\x80\x89Pur Juanr\xc3\xa9niy bcuaa profet \n', 'Isa\xc3\xadas chi guniib:\n', 'R\xc3\xadeny rsee tuby ni rb\xc9\xa8xtia nez \n', 'lo yiubiz rut qu\xc9\xa8t tu rbezti ax \n', 'rniib:\n', '\xe2\x80\x9cGulganzaac nez xte Xtadn\xc9\xa8 Dios.\n', 'Gulxal tuby nezld\xc3\xad.\xe2\x80\x9d\n']
['4\xe2\x80\x89Cun guichlady camey gucchuu \n', 'xab Juany, chiy tuby cinturon guidy \n', 'bllii l\xc3\xa1anb\xc9\xa8. Ne p\xc3\xbarzi guxady cun \n', 'dz\xc9\xa8ny ni nuu nez lo guiix bquiinb\xc9\xa8. \n']
['5\xe2\x80\x89Ax de bniety Jerusal\xc3\xa9n cun irate \n', 'de bniety Judea ne irate de bniety \n', 'ni rbez gax nez Jord\xc3\xa1n bdiiadeb \n']
['g\xc3\xbcecuadiagdeb ni rnii Juany. 6\xe2\x80\x89Chiy \n', 'chi bxubdulddeb de xtulddeb ax \n', 'btiubnis Juany laadeb lo gueeu \n', 'Jord\xc3\xa1nqui.\n']
['7\xe2\x80\x89Per chi gun\xc3\xa1 Juany dec zieny de \n', 'fariseu cun de saduceu bdz\xc9\xa8ndeb \n', 'par itiubnisb\xc9\xa8 laadeb, ax raipb\xc9\xa8 \n', 'laadeb:\n', '\xe2\x80\x94\xc2\xa1X\xc3\xadpalza zecpacza de b\xc3\xa9eld \n', 'vivt\xc9\xa8! \xc2\xbfT\xc3\xba gudixtee lot par ld\xc3\xa1t lo \n']
['castiguroo ni abdz\xc9\xa8ngax? 8\xe2\x80\x89Gulb\xc3\xa1ny \n', 'zacru par y\xc3\xadany dec guld\xc3\xadpact\xc9\xa8 \n']
['rialaazt\xc9\xa8 pur de xtuldt\xc9\xa8, 9\xe2\x80\x89ne qu\xc9\xa8t \n', 'izubyaatit laat iniit, \xe2\x80\x9cDunn\xc9\xa8 ziopn\xc9\xa8 \n', 'lo xfamily to Abraham\xe2\x80\x9d, te pur \n', 'nare rniia laat axt de guiar\xc3\xa9 zelee \n', 'g\xc3\xban Dios de xfamily to Abraham. \n']
['10\xe2\x80\x89Ne de bniety ni qu\xc9\xa8t nab\xc3\xa1ny xnez \n', 'Dios zec ni ri\xc3\xa1ld, azeddz\xc9\xa8ny dxi ni \n', 'gunn\xc3\xa9ny laadeb zec ni runn\xc3\xa9 de \n', 'bniety tuby yag chi aqu\xc9\xa8tru rca frut \n', 'loni ax rtiuudebni par chaaicquini. \n']
['11\xe2\x80\x89Rguixtiia lot nare rtiubnisa laat \n', 'cun nis zec tuby seny dec abialaazt\xc9\xa8 \n', 'pur de xtuldt\xc9\xa8. Per ni gueed despu\xc3\xa9s \n', 'de nare, laany itiubnisny laat cun \n', 'Sp\xc3\xadritu Sant ne cun bal. Ne laany \n', 'mazru napny guelrnabee que nare, \n', 'ax nicl\xc9\xa8 lo xcurachny qu\xc9\xa8t ri\xc3\xa1ldtia \n', 'ixaicquia pur ni mazru sacny que \n']
['naa. 12\xe2\x80\x89Ne zec chi r\xc3\xada trigu ziy \n', 'g\xc3\xbanny cun bniety. De bniety ni \n', 'nab\xc3\xa1ny xnez Dios si\xc3\xa1ldny laadeb lo \n', 'guelrnabee xtenny, chiy de bniety \n', 'ni qu\xc9\xa8t nab\xc3\xa1ny xnez Dios ax si\xc3\xa1ldny \n', 'laadeb lo bal ni qu\xc9\xa8t ch\xc3\xbauti dxi yiuu.\n']
['13\xe2\x80\x89Jes\xc3\xbas bdiiany nez Galilea par \n', 'g\xc3\xbceny ruu gueeu Jord\xc3\xa1n rut zuguaa \n']
['Juany par itiubnisb\xc9\xa8 laany. 14\xe2\x80\x89Per \n', 'gulo qu\xc9\xa8t rcaaztib itiubnisb\xc9\xa8 laany, \n', 'raipb\xc9\xa8 laany:\n', '\xe2\x80\x94Laabiuy ri\xc3\xa1ld itiubnisbiu nare, \n', 'gati naretia itiubnisa laabiu.\n']
['15\xe2\x80\x89Chiy raipy Jes\xc3\xbas laab:\n', '\xe2\x80\x94Bsaan su chagac ziy, te pur \n', 'mazru g\xc3\xbcen idxann\xc9\xa8 irate zec ni \n', 'rnabee Dios.\n', 'Chiyru guzigueld Juany btiubnis \n']
['laany. 16\xe2\x80\x89Chi gulull btiubnisb\xc9\xa8 Jes\xc3\xbas, \n', 'deni bdiiany lo nisqui, tuisqu\xc9\xa8 bllal \n', 'llayabaa, ax gun\xc3\xa1ny zedyiat Sp\xc3\xadritu \n', 'Sant xte Dios zec tuby palom axtqu\xc9\xa8 \n']
['quiany. 17\xe2\x80\x89Chiy b\xc3\xadeny rsee ni gunii \n', 'desd\xc9\xa8 llayabaa:\n', '\xe2\x80\x94Laab\xc9\xa8y llingaana ni quesentiand \n', 'rcaaza ne ni quesentiandza \n', 'rzaclaazn\xc3\xada.\n']
['4  Chiyru g\xc3\xbcen\xc3\xa9 Sp\xc3\xadritu Sant \n', 'Jes\xc3\xbas nez lo yiubiz rut qu\xc9\xa8t tu \n', 'rbezti par g\xc3\xban b\xc9\xa8ndxab prueb laany.\n']
['2\xe2\x80\x89Ruy guzuguaany cuarent dxi ne \n', 'guxin sin qu\xc9\xa8t xi niquiintiny, chiyru \n']
['bldiaanny. 3\xe2\x80\x89Ax g\xc3\xbcegaany b\xc9\xa8ndxab \n', 'prueb laany, raipiy laany:\n', '\xe2\x80\x94Belati guld\xc3\xadpacu noo Lliin Dios, \n', 'gunabee gac de guiar\xc3\xa9 guechtily.\n']
['4\xe2\x80\x89Per Jes\xc3\xbas cuaibny:\n', '\xe2\x80\x94Lo xquiits Dios rnii: \xe2\x80\x9cGati p\xc3\xbarzi \n', 'pur guechtilti ib\xc3\xa1ny bniety sino que \n', 'n\xc3\xa9za pur irate de diidx ni rnii Dios.\xe2\x80\x9d\n']
['5\xe2\x80\x89Chiy g\xc3\xbcen\xc3\xa9 b\xc9\xa8ndxab laany l\xc3\xa1ani \n', 'gu\xc9\xa8dx Jerusal\xc3\xa9n ax biepin\xc3\xa9ngui \n', 'laany quia yudoroo xte Jerusal\xc3\xa9n, \n']
['6\xe2\x80\x89raipiy laany:\n', '\xe2\x80\x94Belati guld\xc3\xadpacu noo Lliin Dios, \n', 'biab desde ruc axtqu\xc9\xa8 nigu\xc3\xa9t, te pur \n', 'lo xquiits Dios rnii:\n', 'Dios sxiaaldny de \xc3\xa1ngl\xc9\xa8 xtenny \n', 'Sldiasdeny li\xc3\xba cun naadeny\n', 'par qu\xc9\xa8t gunna guia niiu.\n']
['7\xe2\x80\x89Jes\xc3\xbas cuaibny:\n', '\xe2\x80\x94Ziyza rnii lo xquiits Dios: \xe2\x80\x9cQu\xc9\xa8t \n', 'g\xc3\xbantiu prueb Xtadu Dios.\xe2\x80\x9d\n']
['8\xe2\x80\x89Chiy g\xc3\xbcen\xc3\xa9za b\xc9\xa8ndxab laany quia \n', 'tuby dany ni quesentiand yaa. Ruy \n', 'bliuungui laany irate de naciony xte \n', 'lo gu\xc9\xa8chliu ne cun guelnazaac ni \n']
['nuuza lo gu\xc9\xa8chliu, 9\xe2\x80\x89ax raipiy laany:\n', '\xe2\x80\x94Nare in\xc9\xa8\xc9\xa8dxa li\xc3\xba irate nd\xc3\xa9, belati \n', 'sullibiu luaa ne itoo nare.\n']
['10\xe2\x80\x89Chiy cuaby Jes\xc3\xbas:\n', '\xe2\x80\x94Queg\xc3\xbce, b\xc9\xa8ndxab, te pur lo \n', 'xquiits Dios rnii: \xe2\x80\x9cBto Xtadu Dios ne \n', 'tubyzi lony baany sirv\xc9\xa8.\xe2\x80\x9d\n', 'par icualodeny li\xc3\xba.\n']
['11\xe2\x80\x89Chiyru bsaan b\xc9\xa8ndxab laany, ax \n', 'beed tuby tiop de \xc3\xa1ngl\xc9\xa8 xte Dios par \n', 'baany sirv\xc9\xa8 lony.\n']
['12\xe2\x80\x89Chi gucbee Jes\xc3\xbas dec aniagu \n', 'Juany Bautist, ax z\xc3\xa9gacny nez \n']
['Galilea. 13\xe2\x80\x89Per qu\xc9\xa8t guleztiny gu\xc9\xa8dx \n', 'Nazaret, sino que g\xc3\xbceldezny gu\xc9\xa8dx \n', 'Capernaum, tuby gu\xc9\xa8dx ni n\xc3\xa1 \n', 'ruxchu nis Galilea nez Zabul\xc3\xb3n cun \n']
['Neftal\xc3\xad. 14\xe2\x80\x89Ziy guc par guc cumplir \n', 'ni bcuaa profet Isa\xc3\xadas chi guniib:\n']
['  15 De bniety Zabul\xc3\xb3n cun de bniety \n', 'Neftal\xc3\xad,\n', 'ne de ni rbez gax ruu nisdoo \n', 'cun de ni rbez dets gueeu \n', 'Jord\xc3\xa1n\n', 'ne cun irateru de ni rbez nez \n', 'Galilea rut rbez de bniety ni \n', 'qu\xc9\xa8t n\xc3\xa1 bniety Israel,\n']
['  16 iratedeb gub\xc3\xa1nydeb zecpacza \n', 'de ni nab\xc3\xa1ny rut nacay. Anre \n', 'abdiac\xc3\xa1 tuby bieeny par \n', 'laadeb\n', 'de ni qu\xc9\xa8t xi speranzti g\xc3\xbap \n', 'par cun Dios.\n']
['17\xe2\x80\x89Desde chiy guzulo bliuu Jes\xc3\xbas \n', 'xtiidx Dios de bniety, raipny laadeb:\n', '\xe2\x80\x94Gulchu zec ni nab\xc3\xa1nyt\xc9\xa8 te pur \n', 'abdz\xc9\xa8ngax guelrnabee xte Dios.\n', 'ne bieenqui bzieeny xquelrieny \n']
['18\xe2\x80\x89Deni zez\xc3\xa1 Jes\xc3\xbas ruxchu nis \n', 'xte Galilea, chiy gun\xc3\xa1ny Sim\xc3\xb3ny \n', 'ni l\xc3\xa1za Bed cun betsb\xc9\xa8 Andr\xc3\xa9s. \n', 'Laadeb cacuaadeb tarray lo nis par \n']
['canaazdeb beld. 19\xe2\x80\x89Chiy raipy Jes\xc3\xbas \n', 'laadeb:\n', '\xe2\x80\x94Gulsanald nare, te iseeda laat xa \n', 'xquel g\xc3\xbant\xc9\xa8 par itopt\xc9\xa8 bniety xlat ni \n', 'inaazt\xc9\xa8 beld.\n']
['20\xe2\x80\x89H\xc3\xb3racqui bs\xc3\xa1andeb xtarraydeb \n', 'ax z\xc3\xa9negacdeb Jes\xc3\xbas.\n']
['21\xe2\x80\x89Mazru delantqui ax gun\xc3\xa1ny \n', 'stiop de bniety, Jacob cun betsb\xc9\xa8 \n', 'Juany, de llingaan Zebedeo. Nuudeb \n', 'l\xc3\xa1ani tuby barcu cun xtaddeb \n', 'cayunzaacdeb de xtarraydeb. Chiy \n']
['gur\xc9\xa8dx Jes\xc3\xbas laadeb, 22\xe2\x80\x89ax bs\xc3\xa1andeb \n', 'barcuqui cun xtaddeb, chiy \n', 'z\xc3\xa9negacdeb laany.\n']
['23\xe2\x80\x89Jes\xc3\xbas g\xc3\xbceny iduibte nez Galilea, \n', 'ne cad tuby de gu\xc9\xa8dx biiuny laniudoo \n', 'par bseedny de bniety. Bseedny \n', 'laadeb xtiidx Dios, raipny laadeb xa \n', 'n\xc3\xa1 guelrnabee xte Dios ne bsiacny \n', 'de bniety ni rac cal\xc3\xad rac ne de ni g\xc3\xbap \n']
['iralote guelguidx. 24\xe2\x80\x89Iduibte nez Siria \n', 'br\xc9\xa8\xc9\xa8ch diidx pur Jes\xc3\xbas, ax bedn\xc3\xa9deb \n', 'irate de bniety ni cadeed guelzii xte \n', 'iralote de mal, de ni racx\xc3\xba, de ni \n', 'rac cal\xc3\xad rac, de ni nuu b\xc9\xa8ndxab l\xc3\xa1ani \n', 'lazdooni, de ni rac guelguidx ratiia \n', 'ne de bniety ni qu\xc9\xa8t chalee suld\xc3\xad ax \n']
['bsiac Jes\xc3\xbas laadeb. 25\xe2\x80\x89Quesentiand \n', 'zieny bniety guzanald laany, zecl\xc9\xa8 \n', 'de bniety Galilea, de bniety ni z\xc3\xa1 \n', 'Dec\xc3\xa1polis, de bniety Jerusal\xc3\xa9n, de \n', 'bniety ni z\xc3\xa1 nez Judea ne de bniety \n', 'ni z\xc3\xa1 stuby lad dets gueeu Jord\xc3\xa1n.\n']
['5  Chi gun\xc3\xa1 Jes\xc3\xbas irate de \n', 'bnietqui, bieepny quia tuby \n', 'dany ax guriny ruy. Chiy bdxasaa \n']
['de xp\xc9\xa8nny ruy 2\xe2\x80\x89ax guzulo caliuuny \n', 'laadeb raipny laadeb:\n']
['3\xe2\x80\x89\xe2\x80\x94X\xc3\xadclabaa de bniety ni racbee \n', 'dec rquiinpacdeb guelgucn\xc3\xa9 xte \n', 'Dios, te pur zi\xc3\xa1lddeb rut canabeeny.\n']
['4\xe2\x80\x89\xe2\x80\x99X\xc3\xadclabaa de bniety ni nuu nalas, \n', 'te pur Dios cuzaclaazny laadeb.\n']
['5\xe2\x80\x89\xe2\x80\x99X\xc3\xadclabaa de ni nadolaaz, te \n', 'pur sc\xc3\xa1adeb gu\xc9\xa8chliu ni gunii Dios \n', 'ideedny laadeb.\n']
['6\xe2\x80\x89\xe2\x80\x99X\xc3\xadclabaa de ni zecpacza \n', 'chi rldiaan bniety o chi rdx\xc3\xa1za \n', 'bniety nis ziy z\xc3\xa9ed gan g\xc3\xbandeb \n', 'zec ni rnabee Dios, te pur laany \n', 'gacn\xc3\xa9ny laadeb par g\xc3\xbandeb zec ni \n', 'rdxalaazny.\n']
['7\xe2\x80\x89\xe2\x80\x99X\xc3\xadclabaa de ni rlaslaaz saa \n', 'bnietni, te pur ziyza slaslaaz Dios \n', 'laadeb.\n']
['8\xe2\x80\x89\xe2\x80\x99X\xc3\xadclabaa de ni nania nez lo Dios, \n', 'te pur laadeb\xc9\xa8y ini\xc3\xa1deb laany.\n']
['9\xe2\x80\x89\xe2\x80\x99X\xc3\xadclabaa de bniety ni run pur \n', 'ib\xc3\xa1ny naldiulaaz cun de saa bnietni, \n', 'te pur laadeb\xc9\xa8y idial\xc3\xa1deb de lliin \n', 'Dios.\n']
['10\xe2\x80\x89\xe2\x80\x99X\xc3\xadclabaa de bniety ni cadeed \n', 'guelzii xte iralote ni runn\xc3\xa9 b\xc9\xa8ny \n', 'laadeb pur ni cayundeb zec ni \n', 'rnabee Dios, te pur laadeb zi\xc3\xa1lddeb \n', 'rut canabeeny.\n']
['11\xe2\x80\x89\xe2\x80\x99X\xc3\xadclabaat, chi rgu\xc3\xa9 b\xc9\xa8ny lot, chi \n', 'rniideb de mal diidx laat ne chi \n', 'rcuaquiadeb laat iralote dix\xc3\xba pur \n']
['ni n\xc3\xa1t xp\xc9\xa8nnia. 12\xe2\x80\x89Gulchuzaclaaz \n', 'ne gulsaclaaz, te pur quesentiand \n', 'nasaa n\xc3\xa1 ni iguaad Dios laat \n', 'llayabaa ne laat n\xc3\xa1nt\xc9\xa8 dec ziytiziac \n', 'baandeb contr\xc9\xa8 de profet gulal ni \n', 'beed lo gu\xc9\xa8chliu anste que laat.\n']
['13\xe2\x80\x89\xe2\x80\x99Laat n\xc3\xa1t zec zed lo gu\xc9\xa8chliur\xc3\xa9. \n', 'Per belati ibic\xc3\xa1 ni nallini, \xc2\xbfx\xc3\xb3lesa \n', 'ib\xc3\xadi gacllini stuby? Aqu\xc9\xa8tru xi \n', 'illi\xc3\xbatini, ir\xc9\xa8\xc9\xa8chtislani ax chaapy \n', 'bniety quiani.\n']
['14\xe2\x80\x89\xe2\x80\x99Ne laazact\xc9\xa8 n\xc3\xa1t bieeny par \n', 'bniety gu\xc9\xa8chliu. Laat n\xc3\xa1t zec tuby \n', 'gu\xc9\xa8dx ni n\xc3\xa1 yaa quia tuby dany ax \n']
['qu\xc9\xa8t xo igaatstini. 15\xe2\x80\x89Nicl\xc9\xa8za qu\xc9\xa8t \n', 'rcaguiti tuby lintern\xc9\xa8 par suub\xc9\xa8y \n', 'nigu\xc3\xa9t tuby caj\xc3\xb3n sino que rzuub\xc9\xa8y \n', 'yaa rut izieenniy par irate de ni nuu \n']
['laniuu. 16\xe2\x80\x89Ziyzaqu\xc9\xa8y laat, gulgaany \n', 'pur ib\xc3\xa1nyt\xc9\xa8 zacru nez lo de bniety \n', 'te par chi ini\xc3\xa1deb de cos g\xc3\xbcen ni \n', 'cayunt\xc9\xa8, ax iniideb de diidx zaac \n', 'pur Xtadt\xc9\xa8 Dios ni rbez llayabaa.\n']
['17\xe2\x80\x89\xe2\x80\x99Qu\xc9\xa8t g\xc3\xbantit xgab dec nare \n', 'zelda par idz\xc9\xa8caa ley tuby lad, ley \n', 'ni bdeed Dios Mois\xc3\xa9s o de cosza ni \n', 'bseed de profet de bniety, te pur \n', 'nare zelda par g\xc3\xbana cumplirni ne \n']
['par gacbeet xi zeloni. 18\xe2\x80\x89Rguixtiia \n', 'lot nidooldxa yabaa ne gu\xc9\xa8chliu \n', 'nitlo que ibic\xc3\xa1 tuby punt o tuby \n', 'letr\xc9\xa8za xte ley sino que axtisy \n']
['gac irate ni n\xc3\xa1 par gac. 19\xe2\x80\x89Pur \n', 'ningui, bniety ni qu\xc9\xa8t g\xc3\xban tuby \n', 'de mandamient ni z\xc3\xa9ed lo leyqui \n', 'masqu\xc9\xa8pacza belati rlilob nalozy \n', 'n\xc3\xa1 mandamientqui ne ziyza belati \n', 'rseedb\xc9\xa8 de bniety g\xc3\xbandeb ziy, ax \n', 'laab gacb\xc9\xa8 ni gulliaaza sac rut \n', 'canabee Dios. Per bniety ni run \n', 'irate de mandamient ni z\xc3\xa9ed lo \n', 'leyqui ne rseedzacb\xc9\xa8 de bniety \n', 'g\xc3\xban cumplirni, laab gacb\xc9\xa8 tuby \n', 'de ni mazru sac rut canabee Dios. \n']
['20\xe2\x80\x89Ningui rguixtiia lot dec belati laat \n', 'qu\xc9\xa8t ib\xc3\xa1nyt\xc9\xa8 g\xc3\xbcenru que de maistr\xc9\xa8 \n', 'ni n\xc3\xa1n ley ne de fariseu ax qu\xc9\xa8t xo \n', 'y\xc3\xa1ldtit rut canabee Dios.\n']
['21\xe2\x80\x89\xe2\x80\x99Laat n\xc3\xa1nt\xc9\xa8 dec gucdixtee lo de \n', 'to xp\xc9\xa8ngul gulalt\xc9\xa8: \xe2\x80\x9cQu\xc9\xa8t quinx\xc3\xbatiu \n', 'bniety, te pur ni quinx\xc3\xba bniety \n']
['zi\xc3\xa1ldb\xc9\xa8 castigu.\xe2\x80\x9d 22\xe2\x80\x89Per nare rniia \n', 'laat tutix ni rdxichn\xc3\xa9 saa bnietni \n', 'zi\xc3\xa1ldzacb\xc9\xa8 castigu, ne ni gaipy \n', 'saa bnietni de mal diidx amazru \n', 'castiguroo y\xc3\xa1ldb\xc9\xa8, chiy ni g\xc3\xbantepac \n', 'despresy saa bnietni zec tuby cos \n', 'ni qu\xc9\xa8t illi\xc3\xba ax zi\xc3\xa1ldb\xc9\xa8 lo bal xte \n', 'infiern\xc9\xa8.\n']
['23\xe2\x80\x89\xe2\x80\x99Pur ningui, belati z\xc3\xa9niuu tuby \n', 'gun o xirullziruza lo bcuu xte \n', 'Dios ne chiy chanelaazu dec nuu \n']
['ni rdxichn\xc3\xadu, 24\xe2\x80\x89ax bs\xc3\xa1anzic gun \n', 'xtenu ruy. Chiy nidootellga g\xc3\xbcet\xc3\xadily \n', 'diidx zaac cun bniety ni rdxichn\xc3\xadu, \n', 'chiyru azelee yaicquiu is\xc3\xa1anu gun \n', 'xtenu lo bcuu xte Dios.\n']
['25\xe2\x80\x89\xe2\x80\x99Belati ch\xc3\xbau ni g\xc3\xban demand \n', 'li\xc3\xba gud\xc3\xadily diidx zaac cun laab \n', 'lalzi nuuru tiamp, par qu\xc9\xa8t g\xc3\xbanb\xc9\xa8 \n', 'entriagu li\xc3\xba lo juez. Te pur belati \n', 'idz\xc9\xa8niu lo juez, chiy juezqui g\xc3\xban \n', 'entriagu li\xc3\xba lo de polic\xc3\xada par \n']
['chalduudeb li\xc3\xba l\xc3\xa1ani lizguiib. 26\xe2\x80\x89Ne \n', 'nare rniia li\xc3\xba dec qu\xc9\xa8tga xo idiiatiu \n', 'l\xc3\xa1ani lizguiib axtisy quilliu irate ni \n', 'inii juez li\xc3\xba.\n']
['27\xe2\x80\x89\xe2\x80\x99Laat n\xc3\xa1nt\xc9\xa8 dec lo ley rnii: \xe2\x80\x9cQu\xc9\xa8t \n', 'gaptiu stuby nguiu o stuby gunaa.\xe2\x80\x9d \n']
['28\xe2\x80\x89Per nare rniia laat tutix ni g\xc3\xban \n', 'mal xgab chi ini\xc3\xa1b tuby gunaa, cun \n', 'ziy abaanb\xc9\xa8 duld nez l\xc3\xa1anb\xc9\xa8 pur \n', 'gunaaqui.\n']
['29\xe2\x80\x89\xe2\x80\x99Belati lagac bsloo lad nald\xc3\xad \n', 'rgugueu li\xc3\xba par g\xc3\xbanu duld, g\xc3\xbcenru \n', 'gul\xc3\xa9eni bz\xc3\xa1aldni zit. Te pur mazru \n', 'g\xc3\xbcen initiu tuby bsloo xlat ni initiu \n']
['iduibte t\xc9\xa8\xc9\xa8xiu chia infiern\xc9\xa8. 30\xe2\x80\x89Ne \n', 'belati lagac tuby lad noo lad nald\xc3\xad \n', 'run runu duld, btiiuni chiy bz\xc3\xa1aldni \n', 'zit. Te pur mazru g\xc3\xbcen initiu tuby \n', 'lad noo xlat ni initiu iduibte t\xc9\xa8\xc9\xa8xiu \n', 'chia infiern\xc9\xa8.\n']
['31\xe2\x80\x89\xe2\x80\x99Ziyza abindiagt\xc9\xa8: \xe2\x80\x9cTutix ni \n', 'ld\xc3\xa1a chialni, n\xc3\xa1 par ini\xc3\xa1b gacchuu \n']
['guiits dec agul\xc3\xa1adeb.\xe2\x80\x9d 32\xe2\x80\x89Per nare \n', 'rniia laat nguiu ni ld\xc3\xa1a chialni ne \n', 'belati gati pur napti chialb\xc9\xa8 stuby \n', 'nguiu, ax lagacqu\xc9\xa8 laab cayunb\xc9\xa8 gap \n', 'chialb\xc9\xa8 stuby nguiu. Ne nguiu ni \n', 'guchnaa tuby gunaa ni teste gul\xc3\xa1a \n', 'chialni, duldiy cayunb\xc9\xa8.\n']
['33\xe2\x80\x89\xe2\x80\x99Ziyza gucdixtee lo de to \n', 'xp\xc9\xa8ngul gulalt\xc9\xa8: \xe2\x80\x9cN\xc3\xa1 par g\xc3\xbanu \n', 'cumplir zec chi xi abaaniu jurar \n']
['ideedu o g\xc3\xbanzacu par Dios.\xe2\x80\x9d 34\xe2\x80\x89Per \n', 'nare rniia laat qu\xc9\xa8t xi purti n\xc3\xa1 \n', 'par g\xc3\xbant\xc9\xa8 jurar. Qu\xc9\xa8t g\xc3\xbantit jurar \n', 'pur llayabaa te pur ruy rbez Dios, \n']
['35\xe2\x80\x89nicl\xc9\xa8za pur lo gu\xc9\xa8chliu, te pur \n', 'lo gu\xc9\xa8chliu n\xc3\xa1 rut rzu de niiny. \n', 'Qu\xc9\xa8t g\xc3\xbantit jurar pur Jerusal\xc3\xa9n \n', 'te pur ruy n\xc3\xa1 ladx Rey ni mazru \n']
['rnabee. 36\xe2\x80\x89Nicl\xc9\xa8za pur lagac quiat \n', 'qu\xc9\xa8t g\xc3\xbantit jurar, te pur nicl\xc9\xa8 tuby \n', 'guichquiat qu\xc9\xa8t xo g\xc3\xbantit nguits o \n']
['ngasza. 37\xe2\x80\x89G\xc3\xbcenru cun gulnii \xe2\x80\x9c\xc6\x97\xc9\xa8\xcc\x81\xe2\x80\x9d o \n', '\xe2\x80\x9cQu\xc9\xa8ty\xe2\x80\x9d, te pur iraizru ni iniit ax pur \n', 'b\xc9\xa8ndxab az\xc3\xa9ediy.\n']
['38\xe2\x80\x89\xe2\x80\x99Laat aguuza chi bindiagt\xc9\xa8: \xe2\x80\x9cNi \n', 'cu\xc3\xa9e bsloo, gul\xc3\xa9eza bslongui. Chiy \n', 'ni cu\xc3\xa9e laiyu, gul\xc3\xa9eza laiguiy.\xe2\x80\x9d \n']
['39\xe2\x80\x89Per nare rniia laat: Qu\xc9\xa8t idz\xc9\xa8\xcc\x81\xc9\xa8tit \n', 'mal pur mal, belati tu chia loo \n', 'lad nald\xc3\xad, bsaan su chiab stuby \n']
['lad. 40\xe2\x80\x89Belati ch\xc3\xbau ni tildn\xc3\xa9 li\xc3\xba \n', 'par ic\xc3\xa1ab xcamilliu, bsaan su \n']
['chan\xc3\xa9b n\xc3\xa9 xchamarru. 41\xe2\x80\x89Ne belati \n', 'g\xc3\xbandeb juers li\xc3\xba guu tuby cos \n', 'par saniungui tuby kil\xc3\xb3metro, ax \n']
['guzan\xc3\xa9ngui tiop kil\xc3\xb3metro. 42\xe2\x80\x89Tutix \n', 'ni inaab li\xc3\xba xirullzi, bdeedni. Ne \n', 'qu\xc9\xa8t gunyachtiu zec chi xi rguinlaa \n', 'bniety loo.\n']
['43\xe2\x80\x89\xe2\x80\x99Ziyza guu chi abindiagt\xc9\xa8: \n', '\xe2\x80\x9cBcaaz ni rcaaz li\xc3\xba, chiy bdxichn\xc3\xa9 ni \n']
['rdxichn\xc3\xa9 li\xc3\xba.\xe2\x80\x9d 44\xe2\x80\x89Per nare rniia laat: \n', 'Gulcaaz ni rdxichn\xc3\xa9 laat, gulganldee \n', 'quia de ni rgud\xc3\xa9 laat. Gulgac g\xc3\xbcen \n', 'cun de ni rdxichn\xc3\xa9 laat, gulnaab lo \n', 'Dios pur de ni runn\xc3\xa9 xi runn\xc3\xa9 laat \n', 'ne pur de ni rzunald laat par mal. \n']
['45\xe2\x80\x89Te ziy xquel gact\xc9\xa8 lliin Xtadn\xc9\xa8 \n', 'Dios ni rbez llayabaa, te pur laany \n', 'rsaanny rldieny gubidx xtenny par \n', 'de bniety ni n\xc3\xa1 g\xc3\xbcen ne par de ni n\xc3\xa1 \n', 'mal, ne rguaadzacny nisguia par de \n', 'ni nab\xc3\xa1ny zec ni ri\xc3\xa1ld ne par de ni \n']
['qu\xc9\xa8t nab\xc3\xa1ny zec ni ri\xc3\xa1ld. 46\xe2\x80\x89Te pur \n', 'belati rcaazt\xc9\xa8 p\xc3\xbarzi de ni rcaaz laat, \n', '\xc2\xbfx\xc3\xadlesa ic\xc3\xa1at lo Dios ziy? Te pur axt \n', 'de ni run cobr\xc9\xa8 xte impuest run ziy. \n']
['47\xe2\x80\x89Ne belati p\xc3\xbarzi de ni rcaazt\xc9\xa8 inin\xc3\xa9t, \n', 'ax x\xc3\xadteete g\xc3\xbcenti qu\xc9\xa8t cayuntit, te \n', 'pur axt de b\xc9\xa8ny ni qu\xc9\xa8t rumbeeti \n']
['Dios run ziy. 48\xe2\x80\x89Pur ningui, gulgaany \n', 'pur gact\xc9\xa8 b\xc9\xa8nzaac, zec ni n\xc3\xa1 Xtadn\xc9\xa8 \n', 'Dios ni rbez llayabaa.\n']
['6  \xe2\x80\x99Gulcualo qu\xc9\xa8t icandzat g\xc3\xbant\xc9\xa8 \n', 'bniety parz\xc3\xad idxalodeb laat. Te pur \n', 'belati g\xc3\xbant\xc9\xa8 ziy, Xtadt\xc9\xa8 Dios ni rbez \n', 'llayabaa aqu\xc9\xa8t xi iguaadtiny laat. \n']
['2\xe2\x80\x89Pur ningui, chi gacn\xc3\xadu de bniety ni \n', 'rquiiny gacn\xc3\xadu, qu\xc9\xa8t izaaibtiu diidx \n', 'par gacbee bniety xi cayunu zec ni \n', 'run de b\xc9\xa8ndix\xc3\xba l\xc3\xa1ani de yudoo ne lo \n', 'nez par izubyaa bniety laadeb dec \n', 'g\xc3\xbcen n\xc3\xa1deb. Per rguixtiia lot niyzi n\xc3\xa1 \n']
['xpremydeb. 3\xe2\x80\x89Pur ningui chi racn\xc3\xadu \n', 'de bniety ni rquiiny gacn\xc3\xadu, qu\xc9\xa8t tu \n', 'g\xc3\xbc\xc3\xa9netiu diidx xi cayunu, per nicl\xc9\xa8 \n', 'ni rac merpac xmiguu qu\xc9\xa8t g\xc3\xbc\xc3\xa9netiu \n']
['diidx xi cayunu. 4\xe2\x80\x89Mazru g\xc3\xbcen li\xc3\xbaziu \n', 'n\xc3\xa1nnu xi cayunu, ax Xtadn\xc9\xa8 Dios, \n', 'laany ni caguiaany xi cayunu li\xc3\xbaiscu, \n', 'laany iguaadny ni ri\xc3\xa1ldu.\n', 'de ni n\xc3\xa1 g\xc3\xbcen nez lo de \n']
['5\xe2\x80\x89\xe2\x80\x99Ne chi rnaabt\xc9\xa8 lo Dios, qu\xc9\xa8t \n', 'g\xc3\xbant\xc9\xa8 zec ni run de b\xc9\xa8ndix\xc3\xba, ni \n', 'rdxalaaz rzuld\xc3\xad rnaab lo Dios l\xc3\xa1ani \n', 'de yudoo ne de xquin par idxalo \n', 'bniety laadeb. Te pur rguixtiia \n']
['lot niyzi n\xc3\xa1 xpremydeb. 6\xe2\x80\x89Per li\xc3\xba \n', 'chi rnaabu lo Dios, biiu l\xc3\xa1ani lizu, \n', 'bchiigac ruu puert ax gunaab lo \n', 'Dios ni zuguan\xc3\xa9 li\xc3\xba. Ne laany ni \n', 'caguiaany ni cayunu li\xc3\xbaiscu ax \n', 'laany iguaadny li\xc3\xba ni ri\xc3\xa1ldu.\n']
['7\xe2\x80\x89\xe2\x80\x99Chi acanaabu lo Dios, qu\xc9\xa8t \n', 'iniitiu de ni qu\xc9\xa8t xi zeloti iniiu parz\xc3\xad \n', 'gac zieny xtiidxu zec ni run de ni \n', 'qu\xc9\xa8t g\xc3\xa1n xnez Dios. Te pur laadeb \n', 'rlilodeb dec pur zieny ni iniideb \n', 'ax amazru g\xc3\xban Dios cuend laadeb. \n']
['8\xe2\x80\x89Qu\xc9\xa8t g\xc3\xbantit zec ni rundeb, te pur \n', 'Xtadn\xc9\xa8 Dios an\xc3\xa1nny xi runlieedxt\xc9\xa8 \n']
['anste inaabt\xc9\xa8ni. 9\xe2\x80\x89Pur ningui, chi \n', 'inaabt\xc9\xa8 lo Dios, gulnii:\n', 'Xtadn\xc9\xa8 Dios, laabiu ni rbezbiu \n', 'quesentiand ri\xc3\xa1ld idxapn\xc9\xa8 \n', 'llayabaa,\n', 'didxdoo l\xc3\xa1biu.\n']
['  10 Su gueed guelrnabee xtenbiu.\n', 'Su chagac zec ni n\xc3\xa1 volunta \n', 'xtenbiu lo gu\xc9\xa8chliu zec ni \n', 'racni llayabaa.\n']
['  11 Bguaadbiu dunn\xc9\xa8 ni iquiinn\xc9\xa8 \n', 'llillite.\n']
['  12 Baanbiu perd\xc3\xb3n de mal ni \n', 'abdxann\xc9\xa8 zec ni rdxanzacn\xc9\xa8 \n', 'perd\xc3\xb3n de ni run mal dunn\xc9\xa8.\n']
['  13 Qu\xc9\xa8t cuelaaztibiu dunn\xc9\xa8 par \n', 'idxann\xc9\xa8 duld sino que \n', 'gucn\xc3\xa9biu dunn\xc9\xa8 lo irate de \n', 'mal.\n', 'laabiu napbiu guelrnabee, \n', 'guelrnabee ni qu\xc9\xa8t ch\xc3\xbauti dxi \n', 'ldull. Am\xc3\xa9n.\n']
['14\xe2\x80\x89\xe2\x80\x99Te pur belati laat runt\xc9\xa8 perd\xc3\xb3n \n', 'de ni run mal laat, ziyza Xtadn\xc9\xa8 \n', 'Dios ni rbez llayabaa zunzacny \n', 'Te pur laabiu rnabeebiu, \n']
['perd\xc3\xb3n de xtuldt\xc9\xa8. 15\xe2\x80\x89Per belati \n', 'laat qu\xc9\xa8t g\xc3\xbant\xc9\xa8 perd\xc3\xb3n de ni run \n', 'mal laat, ziyza Xtadn\xc9\xa8 Dios qu\xc9\xa8tza \n', 'g\xc3\xbantiny perd\xc3\xb3n laat.\n']
['16\xe2\x80\x89\xe2\x80\x99Chi rcuuant\xc9\xa8 par itot Dios, \n', 'qu\xc9\xa8t gunlasti lot zec ni runlas lo \n', 'de b\xc9\xa8ndix\xc3\xba par y\xc3\xadany dec qu\xc9\xa8t \n', 'caquiintideb pur catodeb Dios. \n', 'Te pur rguixtiia lot dec ziyzi n\xc3\xa1 \n']
['xpremydeb. 17\xe2\x80\x89Per li\xc3\xba chi rcuuanu \n', 'par itoo Dios, gudibylo, banzaac li\xc3\xba \n']
['18\xe2\x80\x89par qu\xc9\xa8t gacbee bniety dec qu\xc9\xa8t \n', 'caquiintiu pur catoo Dios. Xtadtiziu \n', 'Dios ni zuguan\xc3\xa9 li\xc3\xba n\xc3\xa1 ni gacbee, \n', 'ne laany in\xc9\xa8\xc9\xa8dxny li\xc3\xba ni ri\xc3\xa1ldu.\n']
['19\xe2\x80\x89\xe2\x80\x99Qu\xc9\xa8t g\xc3\xbantit pur mazru ichasaat \n', 'de guelnazaac lo gu\xc9\xa8chliur\xc3\xa9 rut \n', 'zelee icab\xc3\xa9deni o gacdxabzacni \n']
['o yiiuza gubaan ic\xc3\xa1ani. 20\xe2\x80\x89Mazru \n', 'g\xc3\xbcen gulgaany pur g\xc3\xbant\xc9\xa8 gan de \n', 'guelnazaac xte llayabaa rut qu\xc9\xa8t xi \n', 'rcabedeti nicl\xc9\xa8za qu\xc9\xa8t xi racdxabti \n', 'ne rut qu\xc9\xa8tza xo yiiuti gubaan par \n']
['c\xc3\xbaaanni. 21\xe2\x80\x89Te pur mazrupac run \n', 'bniety xgab pur rut nuchuu ni \n', 'mazru sac par laab.\n']
['22\xe2\x80\x89\xe2\x80\x99De bslon n\xc3\xa1 zec tuby bieeny \n', 'par xcuerp\xc9\xa8n. Ax belati cayunu \n', 'ni n\xc3\xa1 g\xc3\xbcen, iduibte xcuerpu nap \n']
['bieenqui. 23\xe2\x80\x89Per belati cayunu ni \n', 'n\xc3\xa1 mal, iduibte xcuerpu n\xc3\xa1 zec rut \n', 'nacay, \xc2\xa1zecpacza l\xc3\xbaltm\xc9\xa8 rut nacay!\n']
['24\xe2\x80\x89\xe2\x80\x99Ruteete qu\xc9\xa8t tu chaleeti g\xc3\xban \n', 'sirv\xc9\xa8 lo tiop l\xc3\xa1m, te pur sdxichn\xc3\xa9b \n', 'tubyb\xc9\xa8 chiy ax scaazb\xc9\xa8 stubyb\xc9\xa8, o \n', 'zaczacb\xc9\xa8 g\xc3\xbcen cun tubyb\xc9\xa8 ax zunb\xc9\xa8 \n', 'despresy stubyb\xc9\xa8. Pur ningui qu\xc9\xa8t \n', 'xo g\xc3\xbantit sirv\xc9\xa8 lo Dios ne lo m\xc9\xa8ly.\n']
['25\xe2\x80\x89\xe2\x80\x99Nare rniia laat: Qu\xc9\xa8t ch\xc3\xbaut \n', 'guelrsaa pur ni iquiint\xc9\xa8 ne pur ni \n', 'gu\xc3\xa9et, nicl\xc9\xa8 pur de lady ni gacut\xc9\xa8. \n', 'Guelnab\xc3\xa1ny mazru sac que ni \n', 'iquiiny bniety, ne xcuerp\xc9\xa8 bniety \n']
['mazru sac que lady. 26\xe2\x80\x89Gulguiaa \n', 'de maniin ni candza llayabaa. \n', 'Nicl\xc9\xa8 qu\xc9\xa8t rundem dz\xc9\xa8\xc9\xa8ny lo guiix \n', 'nicl\xc9\xa8 qu\xc9\xa8t rteedem de guelnazaac, \n', 'nicl\xc9\xa8 qu\xc9\xa8tti lizdem rut chuchuu \n', 'guelnazaac, per Xtadn\xc9\xa8 Dios ni rbez \n', 'llayabaa rguaad ni godem. \xc2\xa1Latixcu \n', 'laat mazru sact\xc9\xa8 que de maniin! \n']
['27\xe2\x80\x89Ne ziyza, \xc2\xbftatix pur cuenzipac \n', 'ch\xc3\xbau bniety guelrsaa ax agac bniety \n', 'mazru ziuul?\n']
['28\xe2\x80\x89\xe2\x80\x99\xc2\xbfX\xc3\xadnii ruut guelrsaa pur lady? \n', 'Gulguiaa xa xquel reroo de guiaa lo \n', 'guiix. X\xc3\xadteete dz\xc9\xa8\xc9\xa8ny qu\xc9\xa8t runtideni \n']
['ne qu\xc9\xa8tza rguibtideni, 29\xe2\x80\x89per nicl\xc9\xa8 \n', 'rey Salom\xc3\xb3n qu\xc9\xa8t guzuchuuti \n', 'zec ni zuchuu de guiaa masqu\xc9\xa8 \n']
['m\xc3\xa1s guzuchuub. 30\xe2\x80\x89Pur ningui, de \n', 'cuanguiixcla anre rsuchuu Diosni \n', 'masqu\xc9\xa8 ill\xc3\xad a n\xc3\xa1ni par chaaicquini. \n', '\xc2\xa1Latixcu laat, de b\xc9\xa8ny ni gullieezy \n', 'reldilaaz laany, qu\xc9\xa8t iguaadny ni \n']
['gacut\xc9\xa8! 31\xe2\x80\x89Pur ningui, qu\xc9\xa8tru ruut \n', 'guelrsaa pur ni iquiint\xc9\xa8, o pur ni \n']
['gu\xc3\xa9et, o pur ni gacut\xc9\xa8. 32\xe2\x80\x89Te pur de \n', 'b\xc9\xa8ny ni qu\xc9\xa8t reldilaaz Dios, laadeb \n', 'ruudeb guelrsaa pur irate de cosqu\xc9\xa8. \n', 'Per laat napt\xc9\xa8 tuby Xtadt\xc9\xa8 llayabaa, \n', 'ne laany nanchuuny xi runlieedxt\xc9\xa8. \n']
['33\xe2\x80\x89Per gulsaan inabee Dios laat, ne \n', 'gulgaany zec ni rcaazny, chiy laany \n', 'in\xc9\xa8\xc9\xa8dxny irate de ni runlieedxt\xc9\xa8. \n']
['34\xe2\x80\x89Qu\xc9\xa8t ch\xc3\xbautit guelrsaa pur ill\xc3\xad, \n', 'te pur g\xc3\xbcenru cad tuby dxi cun \n', 'guelrsaa xtenni.\n']
['7  \xe2\x80\x99Ne qu\xc9\xa8t cubeetit stuby de \n', 'bniety, te par qu\xc9\xa8t teedt\xc9\xa8 ziy. \n']
['2\xe2\x80\x89Te pur belati rgubeet bniety ziyza \n', 'teedzact\xc9\xa8, zec ni runn\xc3\xa9t bniety \n']
['ziytiziac teedt\xc9\xa8. 3\xe2\x80\x89Qu\xc9\xa8t cubeetiu \n', 'stuby de bniety pur falt bichiin ni \n', 'napdeb, g\xc3\xbcenru guu guelrsaa pur \n']
['de faltroo ni cayunu. 4\xe2\x80\x89Ne belati \n', 'mazru faltroo cayunu, \xc2\xbfx\xc3\xb3lesa \n', 'gapiu stuby de bniety: \xe2\x80\x9cQu\xc9\xa8t n\xc3\xa1ti \n']
['g\xc3\xbcen runu zeec?\xe2\x80\x9d 5\xe2\x80\x89\xc2\xa1B\xc9\xa8ndix\xc3\xba! \n', 'Nidootellga baany zec ni ri\xc3\xa1ld, \n', 'chiyru azelee gapiu stuby de bniety: \n', 'Qu\xc9\xa8t runu zeec.\n']
['6\xe2\x80\x89\xe2\x80\x99Qu\xc9\xa8t g\xc3\xbantit pur g\xc3\xbanpac de ni \n', 'qu\xc9\xa8t rcaaz g\xc3\xban cuend ni z\xc3\xa9ed pur \n', 'Dios, te qu\xc9\xa8t xi gunn\xc3\xa9deb laat. \n', 'Te pur belati g\xc3\xbant\xc9\xa8 ziy, niy n\xc3\xa1 \n', 'zecpacza chi rcuaa bniety tuby cos \n', 'ni abiacldee lo beecu. Nicl\xc9\xa8za qu\xc9\xa8t \n', 'g\xc3\xbantit ziy cun de ni qu\xc9\xa8t rdxalaaz \n', 'ni z\xc3\xa9ed pur Dios. Te pur belati \n', 'g\xc3\xbant\xc9\xa8 ziy, niy n\xc3\xa1 zecpacza chi rcuaa \n', 'bniety tuby cos ni sac lo cuch ne \n', 'chiy ax chaaipzim quiani.\n']
['7\xe2\x80\x89\xe2\x80\x99Nare rniia laat: Gulnaab lo Dios \n', 'ne laany sguaadqu\xc9\xa8ny ni rcaazt\xc9\xa8. \n', 'Gult\xc3\xadilny ne sdxialqu\xc9\xa8tny. Gult\xc9\xa8dx \n', 'gulnaab lony, ne zunqu\xc9\xa8ny cuend \n']
['laat. 8\xe2\x80\x89Te pur elqu\xc9\xa8 ni rnaab, sc\xc3\xa1ab. \n', 'Ne ni rgu\xc3\xadily, sdxialqu\xc9\xa8bni. Ne ni \n', 'rguiin rnaab lony, zunqu\xc9\xa8ny cuend \n', 'laab.\n']
['9\xe2\x80\x89\xe2\x80\x99Belati laat ni n\xc3\xa1t dad, \xc2\xbftatix \n', 'sdeedt\xc9\xa8 tuby guia lliint\xc9\xa8 chi inaabby \n']
['guechtily? 10\xe2\x80\x89O, \xc2\xbftatix sdeedt\xc9\xa8 tuby \n']
['b\xc3\xa9eld chi inaabby beld? 11\xe2\x80\x89Laaclat \n', 'n\xc3\xa1t b\xc9\xa8nduld ne n\xc3\xa1nt\xc9\xa8 rdeedt\xc9\xa8 ni \n', 'rcaaz de lliint\xc9\xa8, \xc2\xa1latixcu Xtadn\xc9\xa8 ni \n', 'rbez llayabaa qu\xc9\xa8t in\xc9\xa8\xc9\xa8dxny de cos \n', 'g\xc3\xbcen par de bniety ni rnaabni!\n']
['12\xe2\x80\x89\xe2\x80\x99Gulgaany cun iraru de bniety \n', 'zec ni rcaazt\xc9\xa8 g\xc3\xbandeb cun laat. Te \n', 'pur ziy rnabee xley Dios cun iraru \n', 'de ni bcuaa de xprofetny g\xc3\xban \n', 'bniety.\n']
['13\xe2\x80\x89\xe2\x80\x99Gulgaany pur yiiut ruu puert \n', 'ni n\xc3\xa1 dee. Te pur ruu puertroo ne \n', 'nezroo, niy n\xc3\xa1 ni z\xc3\xa9ne bniety nez \n']
['mal ne ziendeb z\xc3\xa9 nezqui. 14\xe2\x80\x89Per \n', 'puert ne nez ni n\xc3\xa1 xnez guelnab\xc3\xa1ny, \n', 'deeni ax duudxzi ni z\xc3\xa9 nezqui.\n']
['15\xe2\x80\x89\xe2\x80\x99Ziyza gulcualo cun de b\xc9\xa8ndix\xc3\xba \n', 'ni rnii dec pur Dios z\xc3\xa9eddeb. Te \n', 'pur laadeb lazu quesentiand \n', 'nadolaazdeb, per runzideb \n', 'parz\xc3\xad g\xc3\xbandeb engany bniety. \n']
['16\xe2\x80\x89Per zumbeect\xc9\xa8 t\xc3\xba laadeb pur \n', 'ni rundeb, te pur qu\xc9\xa8t rcati uv lo \n', 'yagu\xc9\xa8\xcc\x81ch nicl\xc9\xa8za qu\xc9\xa8t rcati hig lo de \n']
['cuanguiix. 17\xe2\x80\x89Pur ningui, irate yag \n', 'zaac rca frut zaac lonii. Chiy irate \n', 'yag dxab rca frut ni nadxab lonii. \n']
['18\xe2\x80\x89Qu\xc9\xa8t rcati frut ni nadxab lo yag \n', 'zaac nicl\xc9\xa8za qu\xc9\xa8t rcati frut zaac lo \n']
['yag dxab. 19\xe2\x80\x89Irate de yag ni rca ni \n', 'qu\xc9\xa8t illi\xc3\xba lonii, rruni ax raaicquini. \n']
['20\xe2\x80\x89Anre ziyzaqu\xc9\xa8y laat, zacbeect\xc9\xa8 t\xc3\xba \n', 'laadeb pur ni rundeb.\n']
['21\xe2\x80\x89\xe2\x80\x99Ne gati irati de ni inii nare: \n', '\xe2\x80\x9cDad, Dad\xe2\x80\x9d, yiiu rut canabee Dios \n', 'sino que p\xc3\xbarzi de ni cayun zec \n', 'ni rcaaz Xtada ni rbez llayabaa. \n']
['22\xe2\x80\x89Dxiqui zienzi de ni inii nare: \n', '\xe2\x80\x9cDad, Dad, dunn\xc9\xa8 quesentiand \n', 'abt\xc9\xa8\xc9\xa8chn\xc9\xa8 diidx pur laabiu, pur \n', 'ni bzeetn\xc9\xa8 l\xc3\xa1biu gul\xc3\xa9en de \n', 'b\xc9\xa8ndxab l\xc3\xa1ani de bniety, ne pur ni \n', 'bzeetzacn\xc9\xa8 l\xc3\xa1biu ax g\xc3\xbcelee bdxann\xc9\xa8 \n']
['zieny de milagr\xc9\xa8.\xe2\x80\x9d 23\xe2\x80\x89Per chiy \n', 'nare icabia lodeb: \xe2\x80\x9cQu\xc9\xa8t guuti dxi \n', 'niumbiia laat. Gulbic\xc3\xa1 nez luaa, de \n', 'b\xc9\xa8nduld.\xe2\x80\x9d\n']
['24\xe2\x80\x89\xe2\x80\x99Pur ningui, ni rcuadiag xtiidxa \n', 'ne runb\xc9\xa8 ni rniia, laab n\xc3\xa1b zec tuby \n', 'bniety ni nasin ni rzuub lizni rut \n']
['n\xc3\xa1 p\xc3\xbarzi guia. 25\xe2\x80\x89Ax masqu\xc9\xa8 riab \n', 'nisguia, chiy reed nisroo ni rla \n', 't\xc9\xa8\xc9\xa8x yuuqui ne rb\xc3\xadiga bi, per qu\xc9\xa8t \n', 'rbebaanti yuuqui pur ni n\xc3\xa1 cimient \n']
['xtenni lo guia. 26\xe2\x80\x89Per bniety ni \n', 'rindiag ni rniia ne qu\xc9\xa8t rcuadiagb\xc9\xa8 \n', 'xtiidxa, laab n\xc3\xa1b zec tuby b\xc9\xa8ntont \n']
['ni rzuub lizni lo yiully. 27\xe2\x80\x89Parzi \n', 'chi riab nisguia ne reed nisroo ni \n', 'rla t\xc9\xa8\xc9\xa8x yuuqui chiy rb\xc3\xadiga bi, ax \n', 'rbebaan yuuqui. \xc2\xa1Ne axt nicl\xc9\xa8 qu\xc9\xa8tru \n', 'xo icubytiy!\n']
['28\xe2\x80\x89Chi gulull gunin\xc3\xa9 Jes\xc3\xbas de \n', 'bnietqui, iratedeb quesentiand \n', 'bdxalodeb zec ni bseedny laadeb \n']
['29\xe2\x80\x89pur ni rseedny laadeb zec tuby \n', 'ni rialo nap guelrnabee, gati zec ni \n', 'rliuu de maistr\xc9\xa8 ni n\xc3\xa1n ley.\n']
['8  Chi bza Jes\xc3\xbas l\xc3\xa1ani dany, zieny \n']
['bniety guzanald laany. 2\xe2\x80\x89Ax \n', 'g\xc3\xbcebinuu tuby bniety laany, laab \n', 'racb\xc9\xa8 guelguidx ni l\xc3\xa1 lepra, chiy \n', 'guzullibb\xc9\xa8 lo Jes\xc3\xbas raipb\xc9\xa8 laany:\n', '\xe2\x80\x94Dad, belati sigueldbiu, laabiu \n', 'zelee isiacbiu nare.\n']
['3\xe2\x80\x89Chiy bld\xc3\xad Jes\xc3\xbas naany bguaaldny \n', 'laab, guniigany:\n', '\xe2\x80\x94Rcaazla. Quebiac.\n', 'Chi gunii Jes\xc3\xbas ziy, h\xc3\xb3racqui \n', 'gubic\xc3\xa1 guelguidxqui ax b\xc3\xada t\xc9\xa8\xc9\xa8xb\xc9\xa8. \n']
['4\xe2\x80\x89Chiyru raipy Jes\xc3\xbas laab:\n', '\xe2\x80\x94Bcuadiag ni iniia li\xc3\xba. Qu\xc9\xa8t tu \n', 'chagaiptiu dec abiacu. Lo bxozzi \n', 'g\xc3\xbceliuu li\xc3\xba, ne g\xc3\xbcen\xc3\xa9 ni ri\xc3\xa1ld \n', 'chan\xc3\xadu lo Dios zec ni gunii Mois\xc3\xa9s, \n', 'par gacbee irate bniety dec abiacu.\n']
['5\xe2\x80\x89Chi biiu Jes\xc3\xbas l\xc3\xa1ani gu\xc9\xa8dx \n', 'Capernaum, tuby capit\xc3\xa1n roman \n', 'g\xc3\xbcebinuub laany par banlasb\xc9\xa8 lony, \n']
['6\xe2\x80\x89raipb\xc9\xa8 laany:\n', '\xe2\x80\x94Dad, a xmosa n\xc3\xa1gaa liza \n', 'racx\xc3\xbab. Nicl\xc9\xa8 qu\xc9\xa8t relee chasteb, \n', 'quesentiand guelzii cateed \n', 'guelguidx laab.\n']
['7\xe2\x80\x89Chiy cuaby Jes\xc3\xbas lob:\n', '\xe2\x80\x94Nare chasiacab.\n']
['8\xe2\x80\x89Capit\xc3\xa1nqui ax guniib:\n', '\xe2\x80\x94Dad, qu\xc9\xa8t ri\xc3\xa1ldtia yiiubiu \n', 'liza, per guniibiu diidx desd\xc9\xa8 rut \n']
['zuguaabiu par yac mos xtena. 9\xe2\x80\x89Te \n', 'pur ziyza nare rcuadiaga xtiidx de \n', 'ni rnabee naa par chalee icuadiagza \n', 'de suldad xtena xtiidxa. Chi gapia \n', 'tubyb\xc9\xa8 chiab ax z\xc3\xa9b. Chi gapia \n', 'stubyb\xc9\xa8 dec gueedb\xc9\xa8 ax z\xc3\xa9edzacb\xc9\xa8. \n', 'Ne chi rnabiia xmosa xi chagaanyb\xc9\xa8, \n', 'ax regaanyb\xc9\xa8 ni raipiab.\n']
['10\xe2\x80\x89Chi bindiag Jes\xc3\xbas ziy, \n', 'quesentiand bdxalony pur de xtiidx \n', 'capit\xc3\xa1nqui ax raipny de bniety ni \n', 'zanald laany:\n', '\xe2\x80\x94Rguixtiia lot, per nicl\xc9\xa8 Israel \n', 'gady idxialtia tuby bniety ni \n', 'quesentiand reldilaaz Dios zec ni \n']
['reldilaaz bnietqu\xc9\xa8 Dios. 11\xe2\x80\x89Ne nare \n', 'rniia laat zienguilli\xc3\xba bniety iranezte \n', 'y\xc3\xa1ld yiun\xc3\xa9 to Abraham, to Isaac, ne \n']
['to Jacob rut canabee Dios. 12\xe2\x80\x89Chiy \n', 'de ni n\xc3\xa1 par n\xc3\xadiu rut canabeeny, \n', 'laadeb y\xc3\xa1lddeb rut guundeb ne rut \n', 'axtpacza golaideb.\n']
['13\xe2\x80\x89Chiyru raipy Jes\xc3\xbas capit\xc3\xa1nqui:\n', '\xe2\x80\x94Quebiabiu lizbiu, ne su chagac \n', 'zec ni ag\xc3\xbceldilaazbiu.\n', 'Ax h\xc3\xb3racqui biac xmos capit\xc3\xa1nqui.\n']
['14\xe2\x80\x89Deni g\xc3\xbce Jes\xc3\xbas liz Bed, laany \n', 'gun\xc3\xa1ny xnansuergr\xc9\xa8 Bed, n\xc3\xa1gaab \n']
['nuub xliaa. 15\xe2\x80\x89Chiy gunaazny naab, \n', 'ax gubic\xc3\xa1 xliaaqui. Chiy ax g\xc3\xbcesteb \n', 'guzulo b\xc3\xadub laadeb.\n']
['16\xe2\x80\x89Chi biiu guxin, g\xc3\xbcen\xc3\xa9 de bniety \n', 'zieny de bniety ni nuu b\xc9\xa8ndxab \n', 'l\xc3\xa1ani lazdooni lo Jes\xc3\xbas. Ne cun \n', 'tuby diidx ni guniiny gul\xc3\xa9eny \n', 'b\xc9\xa8ndxabqui l\xc3\xa1ani lazdoodeb, ne \n', 'ziyza bsiacny irate de bniety racx\xc3\xba. \n']
['17\xe2\x80\x89Ziy xquel guc, par guc cumplir \n', 'ni gunii profet Isa\xc3\xadas chi guniib: \n', '\xe2\x80\x9cLaany bdz\xc9\xa8c\xc3\xa1ny de guelguidx \n', 'xtenn\xc9\xa8, ne laany z\xc3\xa9neny de guelzii \n', 'xtenn\xc9\xa8.\xe2\x80\x9d\n']
['18\xe2\x80\x89Chi gun\xc3\xa1 Jes\xc3\xbas zienguilli\xc3\xba bniety \n', 'abdii laany, ax gunabeeny par \n', 'tedn\xc3\xa9ny de xp\xc9\xa8nny dets nis ni n\xc3\xa1 ruy. \n']
['19\xe2\x80\x89Chiy g\xc3\xbcebinuu tuby maistr\xc9\xa8 ni n\xc3\xa1n \n', 'ley Jes\xc3\xbas, raipb\xc9\xa8 laany:\n', '\xe2\x80\x94Maistr\xc9\xa8, nare rcaaza sanalda \n', 'laabiu nez ruttispac chiabiu.\n']
['20\xe2\x80\x89Ax raipy Jes\xc3\xbas laab:\n', '\xe2\x80\x94De begu nuu xcuevdem, ne de \n', 'maniin nuu xpitiaazdem. Per nare \n', 'Bniety ni bxiaald Dios qu\xc9\xa8t naptia \n', 'nicl\xc9\xa8 rut quixquiaa.\n']
['21\xe2\x80\x89Chiy raipy tuby de xp\xc9\xa8nny \n', 'laany:\n', '\xe2\x80\x94Dad, bsaanbiu suguan\xc3\xada xtada \n', 'axtqu\xc9\xa8 chi gatyb\xc9\xa8.\n']
['22\xe2\x80\x89Per Jes\xc3\xbas raipny laab:\n', '\xe2\x80\x94Quedanald nare, bs\xc3\xa1an xtadu \n', 'cun de bniety ni qu\xc9\xa8t rcaaz sanald \n', 'nare.\n']
['23\xe2\x80\x89Jes\xc3\xbas biiuny l\xc3\xa1ani barcu cun \n']
['de xp\xc9\xa8nny, 24\xe2\x80\x89ne lalzi ni zeteeddeb \n', 'lo nisqui bdiia tuby bidux parzi \n', 'quesentiand rcuayaa nis barcuqui. \n', 'Per Jes\xc3\xbas nayaaisny l\xc3\xa1anqui. \n']
['25\xe2\x80\x89Chiy g\xc3\xbcecuaany de xp\xc9\xa8nny laany, \n', 'raipdebny:\n', '\xe2\x80\x94\xc2\xa1Dad, gucn\xc3\xa9biu dunn\xc9\xa8! \xc2\xa1A dunn\xc9\xa8 \n', 'acayaaizn\xc9\xa8 l\xc3\xa1ani nis!\n']
['26\xe2\x80\x89Laany cuaibny lodeb:\n', '\xe2\x80\x94\xc2\xbfX\xc3\xadnii cuenzi rdxibt\xc9\xa8? \xc2\xa1X\xc3\xadpalza \n', 'gulliaaza reldilaazt\xc9\xa8 nare!\n', 'Chiyru g\xc3\xbcesteny ax cun xtiidxny \n', 'bcuezny bi ne nisqui. H\xc3\xb3racqui \n']
['irate guridx\xc3\xad. 27\xe2\x80\x89Chiy de xp\xc9\xa8nny \n', 'bdxalodeb ne gunabdidxsaadeb:\n', '\xe2\x80\x94\xc2\xbfT\xc3\xbadxaza bnietqu\xc9\xa8, ningui axt bi \n', 'ne nis rcuadiag xtiidxny?\n']
['28\xe2\x80\x89Chi bdz\xc9\xa8ny Jes\xc3\xbas stuby lad nisqui, \n', 'lo liu xte de b\xc9\xa8ny Gadara, chiy tiop \n', 'bniety nguiu ni nuu b\xc9\xa8ndxab l\xc3\xa1anni \n', 'bdiiadeb glay de baa ax g\xc3\xbcebinuudeb \n', 'Jes\xc3\xbas. Laadeb quesentiand cuendroo \n', 'racdeb, nialaazdeb, parzi ruteete qu\xc9\xa8t \n']
['tu releeti teed nezqui. 29\xe2\x80\x89Chi gun\xc3\xa1deb \n', 'Jes\xc3\xbas ax gur\xc9\xa8xtiadeb:\n', '\xe2\x80\x94\xc2\xbfX\xc3\xadnii riut\xc3\xa9biu cun dunn\xc9\xa8, Jes\xc3\xbas, \n', 'Lliin Dios? \xc2\xbfTa z\xc3\xa9edbiu rur\xc3\xa9n par \n', 'iteedbiu dunn\xc9\xa8 guelzii anste ni \n', 'idz\xc9\xa8ny dxi?\n']
['30\xe2\x80\x89Per gax nezqui ri zieny cuch ni \n']
['cayo, 31\xe2\x80\x89ax banlas de b\xc9\xa8ndxabqui lo \n', 'Jes\xc3\xbas:\n', '\xe2\x80\x94Belati cu\xc3\xa9ebiu dunn\xc9\xa8, bsaanbiu \n', 'idx\xc3\xbaun l\xc3\xa1ani de cuchre.\n']
['32\xe2\x80\x89Chiy gunii Jes\xc3\xbas:\n', '\xe2\x80\x94Gulchia.\n', 'Chiyru bdiia de b\xc9\xa8ndxabqui l\xc3\xa1ani \n', 'de bnietqui ax biiudengui l\xc3\xa1ani \n', 'de cuchqui. Chiy irate de cuchqui \n', 'guzulo rlluuindem ax g\xc3\xbceyabdem \n', 'ruu tuby barranc axtqu\xc9\xa8 lo nis rut \n', 'guaapy nis quiadem ax gutydem.\n']
['33\xe2\x80\x89De bniety ni cacualo de cuchqui, \n', 'blluuindeb. Chiy chi bdz\xc9\xa8ndeb l\xc3\xa1ani \n', 'gu\xc9\xa8dx ax guzulo gudixteedeb irate \n', 'ni guc ne irate xa xquel gudeed de \n', 'bniety ni guu de b\xc9\xa8ndxabqui l\xc3\xa1anni. \n']
['34\xe2\x80\x89Chiy irate b\xc9\xa8ngu\xc9\xa8dxqui bdiia g\xc3\xbce \n', 'rut zuguaa Jes\xc3\xbas, ax chi gun\xc3\xa1deb \n', 'laany, banlasdeb lony par idiiany \n', 'ladxdeb.\n']
['9  Chiy biiu Jes\xc3\xbas l\xc3\xa1ani tuby \n', 'barcu par gudeedny dets \n']
['nisqui ax bdz\xc9\xa8nny ladxny. 2\xe2\x80\x89Ruy \n', 'g\xc3\xbcen\xc3\xa9 de bniety tuby bniety nguiu \n', 'ni aguty t\xc9\xa8\xc9\xa8xni, n\xc3\xa1gaab lo daa \n', 'xtenb\xc9\xa8. Chi gun\xc3\xa1 Jes\xc3\xbas dec laadeb \n', 'reldilaazdeb laany ax raipny bniety \n', 'racx\xc3\xbaqui:\n', '\xe2\x80\x94Guzaclaazu llingaana. Abaania \n', 'perd\xc3\xb3n de xtuldu.\n']
['3\xe2\x80\x89Chiy tuby tiop de maistr\xc9\xa8 ni \n', 'n\xc3\xa1n ley baandeb xgab: \xe2\x80\x9cBnietqu\xc9\xa8 \n']
['rsaclob Dios cun de xtiidxb\xc9\xa8.\xe2\x80\x9d 4\xe2\x80\x89Ne \n', 'cun Jes\xc3\xbas gucbeegacny xi xgab \n', 'cayundeb, ax raipny laadeb:\n']
['\xe2\x80\x94\xc2\xbfX\xc3\xadnii runt\xc9\xa8 mal xgab? 5\xe2\x80\x89\xc2\xbfC\xc3\xban \n', 'ni nag\xc3\xa1nru par gac? \xc2\xbfTa gapiab: \n', '\xe2\x80\x9cAbaania perd\xc3\xb3n de xtuldu\xe2\x80\x9d, o \n']
['gapiab: \xe2\x80\x9cG\xc3\xbceste, queguza\xe2\x80\x9d? 6\xe2\x80\x89Per \n', 'anre iliuua laat dec nare Bniety ni \n', 'bxiaald Dios napa guelrnabee lo \n', 'gu\xc9\xa8chliur\xc3\xa9 par g\xc3\xbana perd\xc3\xb3n de duld.\n', 'Chiyru ax raipy Jes\xc3\xbas bniety \n', 'racx\xc3\xbaqui:\n', '\xe2\x80\x94Queg\xc3\xbceste. Cu\xc3\xa1a daa xtenu. \n', 'Quebia lizu.\n']
['7\xe2\x80\x89As g\xc3\xbceste bnietqui ax z\xc3\xadab lizb\xc9\xa8. 8\xe2\x80\x89Chi \n', 'gun\xc3\xa1 de bniety ziy, laadeb bdxibdeb ne \n', 'guniizadeb de diidx zaac lo Dios pur \n', 'guelrnabee ni bguaadny de bniety.\n']
['9\xe2\x80\x89Chi bdiia Jes\xc3\xbas ruy, deni z\xc3\xa9ny \n', 'ax gun\xc3\xa1ny tuby bniety nguiu ni l\xc3\xa1 \n', 'Madeu. Laab zubb\xc9\xa8 rut runb\xc9\xa8 cobr\xc9\xa8 \n', 'xte de impuest, ax raipny laab:\n', '\xe2\x80\x94Guzanald nare.\n', 'Chiyru g\xc3\xbces\xc3\xba Madeu zenaldb\xc9\xa8 Jes\xc3\xbas.\n']
['10\xe2\x80\x89Chiguld deni caquiiny Jes\xc3\xbas liz \n', 'Madeu cun iraru de ni run cobr\xc9\xa8 \n', 'xte impuest ne cun de b\xc9\xa8ny ni qu\xc9\xa8t \n', 'nab\xc3\xa1ny zec ni rnabee ley ni zenuu \n', 'de bniety Israel, iratedeb zubn\xc3\xa9deb \n', 'Jes\xc3\xbas lo m\xc9\xa8lly cun de xp\xc9\xa8nny. \n']
['11\xe2\x80\x89Chiy chi gun\xc3\xa1 de fariseu ziy, ax \n', 'gunabdiidxdeb de xp\xc9\xa8ny Jes\xc3\xbas:\n', '\xe2\x80\x94\xc2\xbfX\xc3\xadnii caquinn\xc3\xa9 xmaistr\xc9\xa8t de \n', 'cobrador xte impuest ne de b\xc9\xa8nduld?\n']
['12\xe2\x80\x89Chi bindiag Jes\xc3\xbas xi caniideb, \n', 'ax cuaibny:\n', '\xe2\x80\x94De bniety ni nazaac ne ni nadaan \n', 'qu\xc9\xa8t xi lieedxti racdeb doctor sino \n', 'que de bniety ni racx\xc3\xba, laadeb\xc9\xa8y \n']
['raclieedxdeb doctor. 13\xe2\x80\x89Gulchia ne \n', 'gulseed xi zelo xtiidx Dios rut rnii: \xe2\x80\x9cNi \n', 'mazru rcaaza n\xc3\xa1 ilaslaazt\xc9\xa8 saa bniett\xc9\xa8 \n', 'xlat ni xi g\xc3\xbangunt\xc9\xa8 par nare.\xe2\x80\x9d Anre, \n', 'nare qu\xc9\xa8t zeldtia par de ni n\xc3\xa1 g\xc3\xbcen sino \n', 'que nare zelda par de b\xc9\xa8nduld te par \n', 'yialaazdeb pur de xtulddeb.\n']
['14\xe2\x80\x89De xp\xc9\xa8ny Juany Bautist \n', 'g\xc3\xbcebinuudeb Jes\xc3\xbas, ax \n', 'gunabdiidxdeb laany:\n', '\xe2\x80\x94\xc2\xbfX\xc3\xadnii dunn\xc9\xa8 cun de fariseu \n', 'quesentiand rcuuann\xc9\xa8, ne de \n', 'xp\xc9\xa8nbiu qu\xc9\xa8t rcuuanti?\n']
['15\xe2\x80\x89Jes\xc3\xbas cuaibny lodeb:\n', '\xe2\x80\x94Rut rac tuby saa, \xc2\xbftatix ruu \n', 'de bioos nalas chi zuguan\xc3\xa9 b\xc3\xadiny \n', 'laadeb? Per teru idz\xc9\xa8ny dxi ni ibic\xc3\xa1 \n', 'b\xc3\xadiny, chiyru icuuandeb.\n']
['16\xe2\x80\x89\xe2\x80\x99Ruteete qu\xc9\xa8t tu rcuaati rmiand \n', 'tuby ladiiuxy cun tuby ldaa lady \n', 'cuby pur ni rlliuun lady cubyqui, \n', 'ax mazru rguillaangui ladiiuxqui. \n']
['17\xe2\x80\x89Nicza qu\xc9\xa8t rdaati vin cuby \n', 'l\xc3\xa1ani de guidiiuxy, te pur zallaa \n', 'guidiiuxqui, ax rac perdid zecl\xc9\xa8 vin \n', 'ne zecl\xc9\xa8za de guidyqui. Pur ningui \n', 'n\xc3\xa1 par taa vin cuby l\xc3\xa1ani guidy \n', 'cuby, te par ni tuby ni stuby qu\xc9\xa8t \n', 'gac perdid.\n']
['18\xe2\x80\x89Lalzi ni canii Jes\xc3\xbas ziy, bdz\xc9\xa8ny \n', 'tuby bniety ni rnabee laniudoo xte \n', 'de bniety Israel, ax guzullibb\xc9\xa8 lo \n', 'Jes\xc3\xbas, raipb\xc9\xa8 laany:\n', '\xe2\x80\x94A llindxaapa t\xc3\xa9stepac guty. Per \n', 'belati laabiu gueedbiu izubnaabiu \n', 'quiaby ax sb\xc3\xadi ib\xc3\xa1nyby stuby.\n']
['19\xe2\x80\x89Chiyru z\xc3\xa9ne Jes\xc3\xbas laab cun de \n']
['xp\xc9\xa8nny. 20\xe2\x80\x89Chiy tuby bniety gunaa \n', 'ni racx\xc3\xba aguc ts\xc9\xa8btiop iz qu\xc9\xa8t rbezti \n', 'racb\xc9\xa8 guelguzan, gubiib nez dets \n']
['Jes\xc3\xbas ax bguaaldb\xc9\xa8 punt xabny. 21\xe2\x80\x89Te \n', 'pur laab baanb\xc9\xa8 xgab cun iguaaldb\xc9\xa8 \n']
['xabny abiacacb\xc9\xa8. 22\xe2\x80\x89Per Jes\xc3\xbas \n', 'gubiecquiny, ax gun\xc3\xa1ny gunaaqui \n', 'chiy raipny laab:\n', '\xe2\x80\x94Guzaclaazu llindxaapa. Abiacu \n', 'pur ni g\xc3\xbceldilaazu nare.\n', 'Parzi h\xc3\xb3racqui biacb\xc9\xa8.\n']
['23\xe2\x80\x89Chi bdz\xc9\xa8ny Jes\xc3\xbas liz bniety ni \n', 'rnabee laniudoo xte de bniety Israel, \n', 'ax gun\xc3\xa1ny azuguaa de muisqu\xc9\xa8 ruy \n', 'par chacuaatsdeb llindxaapb\xc9\xa8, ne \n', 'quesentiand ruun de bniety pur \n']
['laaby. 24\xe2\x80\x89Chiy raipy Jes\xc3\xbas laadeb:\n', '\xe2\x80\x94Guldiia l\xc3\xa1anqu\xc9\xa8. Dxapeenqu\xc9\xa8 \n', 'qu\xc9\xa8tll\xc9\xa8 gutytiby, raaissiby.\n']
['Parzi bllizn\xc3\xa9deb laany. 25\xe2\x80\x89Chiyru \n', 'gunabeeny bdiiadeb, ax biiuny. \n', 'Chiy gunaazny naa dxapeenqui, ax \n']
['g\xc3\xbcesteby. 26\xe2\x80\x89Parzi iduibte nezqui \n', 'br\xc9\xa8\xc9\xa8ch diidx pur ni gucqui.\n']
['27\xe2\x80\x89Chi bdiia Jes\xc3\xbas ruy, chiy guzanald \n', 'tiop ciagu laany, rb\xc9\xa8xtiadeb, rniideb:\n', '\xe2\x80\x94\xc2\xa1Jes\xc3\xbas, llingaan David, \n', 'blaslaazbiu dunn\xc9\xa8!\n']
['28\xe2\x80\x89Chi biiu Jes\xc3\xbas yuu rut zuguaany, \n', 'de bnietqui gubinuudebny, chiy \n', 'gunabdiidxny laadeb:\n', '\xe2\x80\x94\xc2\xbfTa reldilaazt\xc9\xa8 dec nare zelee \n', 'isiaca laat?\n', 'Laadeb cuaibdeb:\n', '\xe2\x80\x94Roldilaazlan, Dad.\n']
['29\xe2\x80\x89Chiyru bguaald Jes\xc3\xbas bslodeb, \n', 'raipny laadeb:\n', '\xe2\x80\x94Su chagac zec ni reldilaazt\xc9\xa8.\n']
['30\xe2\x80\x89Chiy guzulo rianlodeb, ax \n', 'raipny laadeb:\n', '\xe2\x80\x94Qu\xc9\xa8t tu gaiptit xa guc bianlot.\n']
['31\xe2\x80\x89Per cuantpac bdiiadeb ruy, \n', 'guzulo cat\xc9\xa8\xc9\xa8chdeb diidx iduibte \n', 'nezqui xi baany Jes\xc3\xbas.\n']
['32\xe2\x80\x89Chi bdiia de bniety ni bsiacny \n', 'bsloni, chiy bdz\xc9\xa8nn\xc3\xa9 de bniety tuby \n']
['g\xc3\xbap ni nuu b\xc9\xa8ndxab l\xc3\xa1anni. 33\xe2\x80\x89Ne \n', 'cuantpac gul\xc3\xa9e Jes\xc3\xbas b\xc9\xa8ndxabqui \n', 'l\xc3\xa1ani g\xc3\xbapqui, ax guzulo rniib. Parzi \n', 'quesentiand bdxalo de bniety ne \n', 'guniizadeb:\n', '\xe2\x80\x94Gady ch\xc3\xbauti dxi ini\xc3\xa1n saa \n', 'milagr\xc9\xa8c nez Israelr\xc3\xa9.\n']
['34\xe2\x80\x89Per de fariseu guniideb:\n', '\xe2\x80\x94Bnietqu\xc9\xa8 rb\xc3\xa9eb de b\xc9\xa8ndxab l\xc3\xa1ani \n', 'de bniety pur lagac guelrnabee xte \n', 'b\xc9\xa8ndxab ni rnabee lo de b\xc9\xa8ndxab.\n']
['35\xe2\x80\x89Jes\xc3\xbas g\xc3\xbceny irate de gu\xc9\xa8dx ne \n', 'de ciuda ni n\xc3\xa1 nezqui, chiy cad \n', 'tuby de ruy biiuny laniudoo par \n', 'bseedny de bniety. Bseedny laadeb \n', 'xtiidx Dios, raipny laadeb xa n\xc3\xa1 \n', 'guelrnabee xte Dios ne bsiacny de \n', 'bniety ni rac cal\xc3\xad rac ne de ni g\xc3\xbap \n']
['iralote guelguidx. 36\xe2\x80\x89Chi gun\xc3\xa1 Jes\xc3\xbas \n', 'irate de bnietqui ax bg\xc3\xa1ny laadeb \n', 'pur ni zuguaadeb nalas, guelzii \n', 'zecpacza de ll\xc3\xadily ni qu\xc9\xa8ty xpastorni.\n']
['37\xe2\x80\x89Chiy raipny de xp\xc9\xa8nny:\n', '\xe2\x80\x94Didxld\xc3\xadqu\xc9\xa8y, zieny bniety rcaaz \n', 'icuadiag xtiidx Dios, per qu\xc9\xa8tti \n', 'zieny bniety par iliuu laadeb. \n']
['38\xe2\x80\x89Pur ningui, gulnaab lo Dios par \n', 'ixiaaldny mazru zieny bniety par \n', 'iliuu laadeb.\n']
['10  Jes\xc3\xbas gur\xc9\xa8dxny ts\xc9\xa8btiop \n', 'xp\xc9\xa8nny, ax bdeedny laadeb \n', 'guelrnabee par cu\xc3\xa9edeb de b\xc9\xa8ndxab \n', 'l\xc3\xa1ani de bniety ne par isiacdeb de \n', 'bniety ni rac cal\xc3\xad rac ne de ni nap \n', 'iralote guelguidx.\n']
['2\xe2\x80\x89De bnietr\xc3\xa9 n\xc3\xa1 ni rac ts\xc9\xa8btiop de \n', 'ap\xc3\xb3stol xtenny: Sim\xc3\xb3ny ni gulel\xc3\xa1ny \n', 'Bed, cun betsb\xc9\xa8 Andr\xc3\xa9s, ne Jacob \n', 'cun Juany de llingaan Zebedeo. \n']
['3\xe2\x80\x89Chiy Liby, Bartol, Mally cun \n', 'Madeu ni guc cobrador xte impuest, \n', 'ne Jacob llingaan Alfeo cun Lebeo \n']
['ni l\xc3\xa1za Tadeo 4\xe2\x80\x89ne Sim\xc3\xb3ny ni bdxaa \n', 'lo de cananista cun Judas Iscariote \n', 'ni baany entriagu laany.\n']
['5\xe2\x80\x89Anste ni ixiaald Jes\xc3\xbas irate \n', 'ts\xc9\xa8btiop xp\xc9\xa8nny, laany raipny \n', 'laadeb:\n', '\xe2\x80\x94Qu\xc9\xa8t chiatit nez rut rbez de ni \n', 'qu\xc9\xa8t n\xc3\xa1 bniety Israel, nicl\xc9\xa8za de \n']
['gu\xc9\xa8dx Samaria 6\xe2\x80\x89sino que gulchia \n', 'nez rut rbez de bniety Israel ni \n']
['qu\xc9\xa8t zenuu xnez Dios. 7\xe2\x80\x89Gultixtee \n', 'lodeb dec azeddz\xc9\xa8ngax guelrnabee \n']
['xte Dios. 8\xe2\x80\x89Chiy gulsiac de bniety \n', 'racx\xc3\xba, gulsb\xc3\xa1ny de bniety ni aguty, \n', 'gulsiac de bniety ni nap guelguidx \n', 'ni l\xc3\xa1 lepra, ne guld\xc3\xa9e b\xc9\xa8ndxab l\xc3\xa1ani \n', 'de bniety. Zec ni bguaada laat \n', 'guelrnabeec, ziyza chi isiact\xc9\xa8 bniety \n', 'qu\xc9\xa8t xi g\xc3\xbantit cobr\xc9\xa8.\n']
['9\xe2\x80\x89\xe2\x80\x99Qu\xc9\xa8t chan\xc3\xa9tit or, nicl\xc9\xa8za plat, \n']
['nicl\xc9\xa8za cobr\xc9\xa8, 10\xe2\x80\x89nicl\xc9\xa8za tuby bols par \n', 'nez. De ladyzi ni nacut\xc9\xa8 gulchan\xc3\xa9, \n', 'qu\xc9\xa8t chan\xc3\xa9tit tiop cuaa xcuracht\xc9\xa8 \n', 'nicl\xc9\xa8za bast\xc3\xb3n. Te pur ni run dz\xc9\xa8\xc9\xa8ny \n', 'zaibgueldpac ideeddeb ni iquiinb\xc9\xa8.\n']
['11\xe2\x80\x89\xe2\x80\x99Chi idz\xc9\xa8nt\xc9\xa8 tuby gu\xc9\xa8dx o tuby \n', 'ciuda, guld\xc3\xa9e rson t\xc3\xba bniety n\xc3\xa1 \n', 'g\xc3\xbcen cuezt\xc9\xa8 lizni, ax lizb\xc9\xa8 guly\xc3\xa1an \n']
['axtqu\xc9\xa8 chi idiiat gu\xc9\xa8dxqui. 12\xe2\x80\x89Ne chi \n', 'yiiut lizb\xc9\xa8, gulgats de ni rbez ruy: \n', 'Dios iguaadny laat guelnaldiulaaz. \n']
['13\xe2\x80\x89Ax belati ri\xc3\xa1lddeb bendicionqui \n', 'ziianni ruy, per belati qu\xc9\xa8t n\xc3\xa1ni par \n']
['laadeb ax ziecquini cun laat. 14\xe2\x80\x89Chiy \n', 'belati nuu gu\xc9\xa8dx o yuuza rut qu\xc9\xa8t \n', 'tu rcaaz laat nicl\xc9\xa8za qu\xc9\xa8t rcaazdeb \n', 'icuadiagdeb ni iniit, guldiia ruy ne \n', 'guldz\xc9\xa8by guxuld niit zec tuby seny \n']
['dec qu\xc9\xa8t bcuadiagtideb diidx. 15\xe2\x80\x89Te \n', 'pur nare rguixtiia lot dec dxi ni \n', 'ideed bniety cuend Dios, mazru \n', 'castiguroo y\xc3\xa1lddeb que de bniety \n', 'Sodoma ne Gomorra.\n']
['16\xe2\x80\x89Ziyza raipy Jes\xc3\xbas de xp\xc9\xa8nny:\n', '\xe2\x80\x94\xc2\xa1Gulguiaa! Nare rxiaalda laat \n', 'zec chi re de ll\xc3\xadily glay de begu. \n', 'Pur ningui gulgaany viv zecpacza \n', 'tuby b\xc3\xa9eld, per nadolaaz zecpacza \n']
['de palom. 17\xe2\x80\x89Gulcualo laat te pur \n', 'zun de bniety entriagu laat lo de \n', 'gurtisy, staazdeb laat l\xc3\xa1ani de \n']
['yudoo. 18\xe2\x80\x89Ne zen\xc3\xa9deb laat axt lo \n', 'de gobernador ne lo de rey pur ni \n', 'reldilaazt\xc9\xa8 nare, per ziy xquel ch\xc3\xbau \n', 'nez g\xc3\xbceet xtiidxa nez lodeb ne nez \n', 'lo de b\xc9\xa8ny ni qu\xc9\xa8t zenuu xnez Dios. \n']
['19\xe2\x80\x89Chi chan\xc3\xa9deb laat lo de gurtisy \n', 'qu\xc9\xa8t ch\xc3\xbautit guelrsaa nicl\xc9\xa8za qu\xc9\xa8t \n', 'g\xc3\xbantit xgab xa iniit, te pur hor ni \n', 'iniit, Dios iguaadny laat de diidx ni \n']
['n\xc3\xa1 par iniit. 20\xe2\x80\x89Te pur gati laatit\xc9\xa8y \n', 'iniit, Sp\xc3\xadritu Sant xte Xtadn\xc9\xa8 Dios\xc9\xa8y \n', 'inii pur laat.\n']
['21\xe2\x80\x89\xe2\x80\x99Teru ch\xc3\xbau dxi ni g\xc3\xban de bniety \n', 'entriagu lagac betsdeb par gatydeb. \n', 'Chiy de dad g\xc3\xbandeb entriagu lagac \n', 'de lliindeb, ne teruza g\xc3\xbanza de \n', 'bniety entriagu lagac xtaddeb ne \n']
['xnandeb par gatydeb. 22\xe2\x80\x89Chiy ziyza \n', 'irate b\xc9\xa8ngu\xc9\xa8chliu idxichn\xc3\xa9 laat pur \n', 'ni n\xc3\xa1t xp\xc9\xa8nnia, per bniety ni sutipn\xc3\xa9 \n', 'ni reldilaazb\xc9\xa8 nare axt l\xc3\xbaltm\xc9\xa8 hor, \n']
['ax laab\xc9\xa8y y\xc3\xa1ldb\xc9\xa8 llayabaa. 23\xe2\x80\x89Chi \n', 'sunalddeb laat l\xc3\xa1ani tuby gu\xc9\xa8dx ax \n', 'gulchia stuby gu\xc9\xa8dx, te pur nare \n', 'rguixtiia lot dec anste ira de gu\xc9\xa8dx \n', 'xte Israel chiat chi gueed Bniety ni \n', 'bxiaald Dios.\n']
['24\xe2\x80\x89\xe2\x80\x99Nic tuby bniety qu\xc9\xa8t mazru \n', 'sacti lo xmaistr\xc9\xa8b, nicl\xc9\xa8za tuby mos \n']
['qu\xc9\xa8t mazru sactib lo xl\xc3\xa1mb\xc9\xa8. 25\xe2\x80\x89Ni \n', 'caseed n\xc3\xa1 par y\xc3\xa1anb\xc9\xa8 cunform\xc9\xa8 chi \n', 'an\xc3\xa1nb\xc9\xa8 zecti ni n\xc3\xa1n xmaistr\xc9\xa8b ne \n', 'tuby mos n\xc3\xa1 par y\xc3\xa1anb\xc9\xa8 cunform\xc9\xa8 \n', 'chi an\xc3\xa1b zec xl\xc3\xa1mb\xc9\xa8. Anre nare \n', 'ni rnabiia laat, agulel\xc3\xa1 de b\xc9\xa8ny \n', 'nare Beelzeb\xc3\xba ax, \xc2\xbftuguanqu\xc9\xa8za xi \n', 'iniideb pur laat ni n\xc3\xa1t de xp\xc9\xa8nnia?\n']
['26\xe2\x80\x89\xe2\x80\x99Per qu\xc9\xa8t idxibtitdeb pur ziy, te \n', 'pur nic tuby de ni nuu xgaats qu\xc9\xa8t \n', 'y\xc3\xa1anti sin qu\xc9\xa8t y\xc3\xadany, ne nicza tuby \n', 'de ni n\xc3\xa1 xgaats qu\xc9\xa8t y\xc3\xa1anti sin qu\xc9\xa8t \n']
['gacbeetiza bniety. 27\xe2\x80\x89Ni caniia laat \n', 'xgaats, gulgaipni de bniety, ne ni \n', 'caniia laat dxiga gultixteeni lo \n']
['tutixpac de bniety. 28\xe2\x80\x89Qu\xc9\xa8t idxibtit \n', 'de ni rcaaz quinx\xc3\xba laat. Te pur \n', 'zelee quinx\xc3\xbadeb xcuerp\xc9\xa8t, per \n', 'sp\xc3\xadrit xtent\xc9\xa8 ruteete qu\xc9\xa8t tu chaleeti \n', 'iguaaldni. Mazru g\xc3\xbcen guldxiby \n', 'Dios te pur laany zelee initlony \n', 'xcuerp\xc9\xa8t ne ixiaaldzacny sp\xc3\xadrit \n', 'xtent\xc9\xa8 infiern\xc9\xa8.\n']
['29\xe2\x80\x89\xe2\x80\x99Laat n\xc3\xa1nt\xc9\xa8 dec de maniin ni \n', 'rzu qu\xc9\xa8t sactidem guyally, per nic \n', 'tubydem qu\xc9\xa8t raitti sin xtidxbee \n']
['Xtadn\xc9\xa8 Dios. 30\xe2\x80\x89Ne laat axt de \n', 'guichquiat tuby pur tubyni n\xc3\xa1 \n']
['cuend lo Dios. 31\xe2\x80\x89Pur ningui, qu\xc9\xa8t \n', 'idxibtit te pur mazrupac sact\xc9\xa8 que \n', 'zieny de maniin.\n']
['32\xe2\x80\x89\xe2\x80\x99Tutix bniety ni inii nez lo de \n', 'b\xc9\xa8ngu\xc9\xa8chliu dec xp\xc9\xa8nniab, ziyza \n', 'nare sniizaca nez lo Xtada Dios \n', 'ni rbez llayabaa dec xp\xc9\xa8nniab. \n']
['33\xe2\x80\x89Per elqu\xc9\xa8 bniety ni inii nez lo \n', 'b\xc9\xa8ngu\xc9\xa8chliu dec gati xp\xc9\xa8ntiab, ziyza \n', 'nare sniizaca nez lo Xtada Dios ni \n', 'rbez llayabaa dec gati xp\xc9\xa8ntizacab.\n']
['34\xe2\x80\x89\xe2\x80\x99Qu\xc9\xa8t ililot dec zelda lo gu\xc9\xa8chliu \n', 'par gac de bniety tubyzi sino que \n', 'pur guelreldilaaz nare, sdildn\xc3\xa9 de \n']
['bniety saani. 35\xe2\x80\x89Pur guelreldilaaz \n', 'nare sdxichn\xc3\xa9 de nguiu xtadni, chiy \n', 'de gunaa idxichn\xc3\xa9 xnanni, ne guliz \n']
['ax idxichn\xc3\xa9 xnansuegr\xc9\xa8ni. 36\xe2\x80\x89Iratect\xc9\xa8 \n', 'lagacqu\xc9\xa8 de bniety lizt\xc9\xa8 idxichn\xc3\xa9 \n', 'laat.\n']
['37\xe2\x80\x89\xe2\x80\x99Elqu\xc9\xa8 ni mazrupac rcaaz xtadni, \n', 'o xnanni que nare, qu\xc9\xa8t xo gactib \n', 'xp\xc9\xa8nnia. Ziyza ni mazrupac rcaaz \n', 'llingaanni o llindxaapni que nare, \n']
['qu\xc9\xa8tza xo gactib xp\xc9\xa8nnia. 38\xe2\x80\x89Elqu\xc9\xa8 ni \n', 'sanald nare ne qu\xc9\xa8t rcaazb\xc9\xa8 teedb\xc9\xa8 \n', 'guelzii pur nare, qu\xc9\xa8t chaleeti gacb\xc9\xa8 \n']
['xp\xc9\xa8nnia. 39\xe2\x80\x89Elqu\xc9\xa8 ni mazru run pur \n', 'guelnab\xc3\xa1ny ni napb\xc9\xa8 lo gu\xc9\xa8chliur\xc3\xa9, \n', 'zuu chi initb\xc9\xa8ni. Per elqu\xc9\xa8 ni \n', 'gaty pur nare, zapb\xc9\xa8 guelnab\xc3\xa1ny \n', 'llayabaa.\n']
['40\xe2\x80\x89\xe2\x80\x99Ziyza elqu\xc9\xa8 ni g\xc3\xban cuend laat, \n', 'laab cayunb\xc9\xa8 cuend nare. Ne ni run \n', 'cuend nare, laab cayunb\xc9\xa8 cuend ni \n']
['bxiaald naa. 41\xe2\x80\x89Elqu\xc9\xa8 ni g\xc3\xban cuend \n', 'tuby profet pur ni z\xc3\xa9edb\xc9\xa8 pur Dios, \n', 'ax bniety ni g\xc3\xban cuend profetqui, \n', 'sc\xc3\xa1ab ni ri\xc3\xa1ldtiziac tuby profet \n', 'lo Dios. Ziyza ni g\xc3\xban cuend tuby \n', 'bniety zaac ni nab\xc3\xa1ny zec ni rcaaz \n', 'Dios, bniety ni g\xc3\xban cuend laab, \n', 'sc\xc3\xa1ab ni ri\xc3\xa1ldtiziac tuby bniety zaac \n']
['lo Dios. 42\xe2\x80\x89Ne tutix ni in\xc9\xa8\xc9\xa8dx laat \n', 'masqu\xc9\xa8 tuby vassi nis naldiu pur ni \n', 'n\xc3\xa1t xp\xc9\xa8nnia, rguixtiia lot dec ziyza \n', 'zuu xi ideed Dios laab.\n']
['11  Chi gulull raipy Jes\xc3\xbas \n', 'irate ts\xc9\xa8btiop xp\xc9\xa8nny c\xc3\xban \n', 'ni chagaanydeb, chiyru bdiiany \n', 'zeseedny xtiidx Dios de bniety de \n', 'gu\xc9\xa8dx ni n\xc3\xa1 nezqui.\n']
['2\xe2\x80\x89Chiy Juany Bautist chi nuub \n', 'l\xc3\xa1ani lizguiib, g\xc3\xbapb\xc9\xa8 rson irate ni \n', 'cayun Jes\xc3\xbas. Ax bxiaaldb\xc9\xa8 tuby tiop \n']
['de xp\xc9\xa8nb\xc9\xa8 3\xe2\x80\x89par g\xc3\xbcenabdiidxdeb \n', 'laany la laaniy Crist ni n\xc3\xa1 par \n', 'gueed o la n\xc3\xa1 par icanuudeb stuby \n']
['ir\xc9\xa8nqu\xc9\xa8. 4\xe2\x80\x89Chiy raipy Jes\xc3\xbas laadeb:\n', '\xe2\x80\x94Gulchia chiy gultixtee lo Juany \n', 'ni caguiaat ne ni caguindiagt\xc9\xa8. \n']
['5\xe2\x80\x89Gulg\xc3\xbcen\xc3\xa9b diidx dec arianlo de \n', 'ciagu, de bniety ni n\xc3\xa1 coj arelee \n', 'rzadeb ne ziyza abiac de bniety \n', 'ni rac guelguidx ni l\xc3\xa1 lepra, de \n', 'cuaat arindiagdeb ne de b\xc9\xa8nguty \n', 'gub\xc3\xadi gub\xc3\xa1nydeb, chiy de prob ax \n', 'cayacdixtee lodeb xa xquel gacdeb \n']
['perd\xc3\xb3n lo Dios. 6\xe2\x80\x89X\xc3\xadclabaa bniety ni \n', 'qu\xc9\xa8t cuezti chaldilaaz nare.\n']
['7\xe2\x80\x89Chi gulull z\xc3\xa9 de bniety ni \n', 'bxiaald Juany, chiyru guzulo \n', 'cayuen\xc3\xa9 Jes\xc3\xbas de bniety diidx pur \n', 'Juany, raipny laadeb:\n', '\xe2\x80\x94\xc2\xbfT\xc3\xba rlilot n\xc3\xa1 bniety ni g\xc3\xbceguiaat \n', 'nez lo yiubiz rut qu\xc9\xa8t tu rbezti? \xc2\xbfTa \n', 'rlilot dec laab n\xc3\xa1b zec tuby yaxtily \n']
['ni ruaa bi? 8\xe2\x80\x89O \xc2\xbfxa n\xc3\xa1 bniety ni \n', 'g\xc3\xbceguiaat? \xc2\xbfTa tuby bniety ni nacu \n', 'de lady zaac? Laat n\xc3\xa1nt\xc9\xa8 dec de b\xc9\xa8ny \n', 'ni racu lady zaac l\xc3\xa1ani de palacy \n', 'rbezdeb gati lo guiix rut nabiz. \n']
['9\xe2\x80\x89Pur ningui, \xc2\xbft\xc3\xba g\xc3\xbceguiaat? \xc2\xbfTa \n', 'tuby profet? Per nare rniia laat, laat \n', 'g\xc3\xbceguiaat tuby bniety ni n\xc3\xa1 mazru \n']
['que tuby profet. 10\xe2\x80\x89Juany Bautist \n', 'laab\xc9\xa8y rzeet lo xquiits Dios rut rnii:\n', 'Rxiaalda tuby bniety ni san\xc9\xa8\xc9\xa8dy \n', 'par gunzaacb\xc9\xa8 nez xtenu.\n']
['11\xe2\x80\x89Nare rniia laat de lo irate de \n', 'bniety gu\xc9\xa8chliu, gady ch\xc3\xbauti tuby \n', 'ni mazru sac que Juany Bautist. \n', 'Per masqu\xc9\xa8 ziy, bniety ni gulliaaru \n', 'sac lo guelrnabee xte Dios, laab \n', 'mazru sacb\xc9\xa8 que Juany Bautist. \n']
['12\xe2\x80\x89Desde dxi ni beed Juany Bautist \n', 'axtqu\xc9\xa8 h\xc3\xb3randxire, zieny bniety \n', 'quesentiand cayun pur yiiu lo \n', 'guelrnabee xte Dios. Ne de ni \n', 'guld\xc3\xadpac cayun pur, laadeb\xc9\xa8y \n']
['yiiudeb lo guelrnabee xtenny. 13\xe2\x80\x89Ley \n', 'ni bdeed Dios Mois\xc3\xa9s cun irate de \n', 'profet, laadeb gudixteedeb c\xc3\xban ni \n']
['zedgac axtqu\xc9\xa8 chi beed Juany. 14\xe2\x80\x89Ne \n', 'loo\n', 'belati n\xc3\xa1t ni chaldilaaz ni iniia \n', 'laat, nare rniia laat dec Juaniy \n', 'profet El\xc3\xadas ni gunii de profet n\xc3\xa1 \n']
['par gueed. 15\xe2\x80\x89De ni rcaaz icuadiag, \n', 'gulcuadiag.\n']
['16\xe2\x80\x89\xe2\x80\x99\xc2\xbfX\xc3\xa1dxaza iniia laat n\xc3\xa1 de bniety \n', 'ni rbez lo gu\xc9\xa8chliu anre? Nare rniia, \n', 'laadeb n\xc3\xa1deb zec de bniiny ni rguit \n', 'nez lo guee ax rb\xc9\xa8xtiadeby saadeby: \n']
['17\xe2\x80\x89\xe2\x80\x9cBcuidxn\xc9\xa8 flaut\xc9\xa8 par niyaat, per \n', 'nicl\xc9\xa8 qu\xc9\xa8t niyaatit. Ne bdxuuldzacn\xc9\xa8 \n', 'canciony nalas, per nicl\xc9\xa8za qu\xc9\xa8t \n']
['niuuntit.\xe2\x80\x9d 18\xe2\x80\x89Anre ziyguiy n\xc3\xa1t te pur \n', 'beed Juany Bautist ne laab qu\xc9\xa8t \n', 'rquiintib nicl\xc9\xa8za qu\xc9\xa8t r\xc3\xa9etib vin, ax \n', 'rniit dec laab nuu b\xc9\xa8ndxab l\xc3\xa1ani \n']
['lazdoob. 19\xe2\x80\x89Anre ax beed Bniety ni \n', 'bxiaald Dios rquiinb\xc9\xa8 ne r\xc3\xa9eb vin \n', 'ax rniit dec laab nal\xc3\xa1b, ne riulaazb\xc9\xa8 \n', 'r\xc3\xa9eb, ne rdxasaab cun de b\xc9\xa8nduld \n', 'ne cun de cobrador xte impuest. Per \n', 'de ni abguaad Dios gueln\xc3\xa1n xtenny, \n', 'laadeb an\xc3\xa1ndeb dec g\xc3\xbcenqu\xc9\xa8 n\xc3\xa1 \n', 'irate ni run Dios.\n']
['20\xe2\x80\x89H\xc3\xb3racqui guzulo ryain\xc3\xa9 Jes\xc3\xbas \n', 'de bniety ni rbez de gu\xc9\xa8dx rut \n', 'mazru baanny de milagr\xc9\xa8. Te pur \n', 'masqu\xc9\xa8 baanny de milagr\xc9\xa8, per de \n', 'bnietqui qu\xc9\xa8t rialaaztideb pur de \n', 'duld ni abaandeb, ax raipny laadeb:\n']
['21\xe2\x80\x89\xe2\x80\x94\xc2\xa1Probeenzact\xc9\xa8 de b\xc9\xa8ny \n', 'Coraz\xc3\xadn! Ne, \xc2\xa1probeenzact\xc9\xa8 de \n', 'b\xc9\xa8ny Betsaida! Te pur belati l\xc3\xa1ani \n', 'gu\xc9\xa8dx Tiro ne l\xc3\xa1ani gu\xc9\xa8dx Sid\xc3\xb3n \n', 'niac de milagr\xc9\xa8 ni guc ladxt\xc9\xa8, gulal \n', 'biecquideb cun Dios, ne zacuzadeb \n', 'lady ngas chiy sdaaibza d\xc3\xa9 quiadeb \n', 'zec tuby seny dec rialaazdeb pur \n']
['de xtulddeb. 22\xe2\x80\x89Per nare rniia laat \n', 'dec dxi ni ldull gu\xc9\xa8chliu, mazru \n', 'castiguroo y\xc3\xa1ldt\xc9\xa8 que de bniety \n']
['Tiro cun Sid\xc3\xb3n. 23\xe2\x80\x89Ziyza laat de \n', 'b\xc9\xa8ny Capernaum, qu\xc9\xa8t ililot dec \n', 'zi\xc3\xa1ldt\xc9\xa8 llayabaa, laat ari\xc3\xa1ldt\xc9\xa8 axt xti \n', 'infiern\xc9\xa8. Te pur belati l\xc3\xa1ani gu\xc9\xa8dx \n', 'Sodoma niac de milagr\xc9\xa8 ni guc \n', 'ladxt\xc9\xa8, ax axt h\xc3\xb3randxidxare zeczi \n']
['nuu gu\xc9\xa8dxqui. 24\xe2\x80\x89Per nare rniia laat \n', 'dec dxi ni ldull gu\xc9\xa8chliu mazru \n', 'castiguroo y\xc3\xa1ldt\xc9\xa8 que de bniety \n', 'Sodoma.\n']
['25\xe2\x80\x89L\xc3\xa1ani de dxiqui Jes\xc3\xbas guniiny:\n', '\xe2\x80\x94Nare rzubyaa laabiu, Xtada, Dad \n', 'ni rnabee llayabaa ne lo gu\xc9\xa8chliu, \n', 'te pur abliuubiu de bniety ni qu\xc9\xa8t \n', 'xi g\xc3\xa1n de cos ni bcuaatsbiu lo de \n']
['ni n\xc3\xa1n ne de ni racbee. 26\xe2\x80\x89Ne pur \n', 'volunta xtenbiu guc ziy, Xtada.\n']
['27\xe2\x80\x89\xe2\x80\x99Xtada abn\xc9\xa8\xc9\xa8dxny nare irate de \n', 'cos par inabiiadengui. Ruteete qu\xc9\xa8t \n', 'g\xc3\xa1nti t\xc3\xbay Jesucrist Lliin Dios sino \n', 'que soltisy Dios, ne ziyza soltisy \n', 'Jesucrist cun de bniety ni reldilaaz \n', 'laany, laadeb\xc9\xa8y n\xc3\xa1 ni rumbeezadeb \n']
['Dios. 28\xe2\x80\x89Iratect\xc9\xa8 ni abdxat zenuut \n', 'de costumbr\xc9\xa8 ni qu\xc9\xa8t releeti gacn\xc3\xa9 \n', 'laat iz\xc3\xadenzaact\xc9\xa8 nez lo Dios, laat \n', 'ni abdxat nuaat de xtuldt\xc9\xa8, gultaa \n', 'cun nare te pur cun nare idxialt\xc9\xa8 \n']
['guelrzilaaz xtent\xc9\xa8. 29\xe2\x80\x89Gulsigueld \n', 'icuadiagt\xc9\xa8 xtiidxa, ne gulseed gact\xc9\xa8 \n', 'g\xc3\xbcen ne nadolaaz zec nare te par \n']
['ib\xc3\xa1nyt\xc9\xa8 naldiu nez lo Dios. 30\xe2\x80\x89Te pur \n', 'x\xc3\xadteete nag\xc3\xa1nti icuadiagt\xc9\xa8 xtiidxa \n', 'ne ziyza qu\xc9\xa8t xi nag\xc3\xa1nti par g\xc3\xbant\xc9\xa8 \n', 'zec ni rcaaza.\n']
['12  Tuby dxi ni rzilaaz bniety, \n', 'chi zeteed Jes\xc3\xbas cun de \n', 'xp\xc9\xa8nny de nez lo niaa rut nuu trigu, \n', 'chiy guzulo rldiaan de xp\xc9\xa8nny ax \n', 'guzulo raxdeb de do xte trigu par \n']
['rquiindeb de triguqui. 2\xe2\x80\x89Parzi chi \n', 'gun\xc3\xa1 de fariseu ni cayundeb, ax \n', 'raipdeb Jes\xc3\xbas:\n', '\xe2\x80\x94Bguiaabiu de xp\xc9\xa8nbiu cani\xc3\xa1biu, \n', 'adeb cayun ni qu\xc9\xa8t ri\xc3\xa1ld g\xc3\xbandeb dxi \n', 'ni rzilaaz bniety.\n']
['3\xe2\x80\x89Chiy cuaby Jes\xc3\xbas:\n', '\xe2\x80\x94\xc2\xbfTa gady guuldt\xc9\xa8 lo xquiits \n', 'Dios ni baany David tuby g\xc3\xbcelt \n', 'chi bldiaanb\xc9\xa8 cun de xcumpnierb\xc9\xa8? \n']
['4\xe2\x80\x89David biiub laniudoo xte Dios ax \n', 'cu\xc3\xa1ab de guechtily ni abiacldee \n', 'par bquinn\xc3\xa9bni de xcumpnierb\xc9\xa8 \n', 'ne qu\xc9\xa8tll\xc9\xa8 n\xc3\xa1 par iquiindebni, de \n']
['bxozzi n\xc3\xa1 par iquiinni. 5\xe2\x80\x89Ziyza, \xc2\xbfta \n', 'gady guuldt\xc9\xa8 lo ley xte Mois\xc3\xa9s dec \n', 'qu\xc9\xa8t xi duldtiy run de bxoz laniudoo \n', 'masqu\xc9\xa8 qu\xc9\xa8t rzilaazdeb dxi ni \n']
['rzilaaz bniety? 6\xe2\x80\x89Ne nare rniia laat \n', 'dec nare ni zuguan\xc3\xadaa laat mazru \n']
['saca que yudoo. 7\xe2\x80\x89Belrulati racbeet \n', 'xi zelo lo xquiits Dios rut rnii: \xe2\x80\x9cNi \n', 'rcaaza n\xc3\xa1 ilaslaazt\xc9\xa8 saa bniett\xc9\xa8 \n', 'gati axtpacza ch\xc3\xbau xi in\xc9\xa8\xc9\xa8dxt\xc9\xa8 nare \n', 'zec tuby gun.\xe2\x80\x9d Belrulati racbeet \n', 'de diidxqu\xc9\xa8 ax qu\xc9\xa8t icuaquiatit de \n']
['ni nicl\xc9\xa8 qu\xc9\xa8t xi cayunti. 8\xe2\x80\x89Ne nare \n', 'Bniety ni bxiaald Dios napzaca \n', 'guelrnabee par dxi ni rzilaaz bniety.\n']
['9\xe2\x80\x89Chiyru z\xc3\xa9gac Jes\xc3\xbas ax biiuny l\xc3\xa1ani \n']
['tuby yudoo ni n\xc3\xa1 nezqui. 10\xe2\x80\x89Chiy \n', 'laniudooqui zuguaa tuby bniety nguiu \n', 'ni gubiz tuby lad naani. Ne cun de \n', 'fariseu cagu\xc3\xadilydeb nez xi icuaquiadeb \n', 'Jes\xc3\xbas ax gunabdiidxdeb laany:\n', '\xe2\x80\x94\xc2\xbfTa zelee isiac bniety tuby \n', 'bniety racx\xc3\xba dxi ni rzilaaz bniety?\n']
['11\xe2\x80\x89Chiy cuaby Jes\xc3\xbas lodeb:\n', '\xe2\x80\x94Belati laat napt\xc9\xa8 tuby ll\xc3\xadily ne \n', 'chiy yabm\xc9\xa8 l\xc3\xa1ani bzia dxi ni rzilaaz \n', 'bniety ax, \xc2\xbftatix qu\xc9\xa8t cu\xc3\xa9etm\xc9\xa8 \n']
['dxiqui? 12\xe2\x80\x89Ne anre, \xc2\xbfta gati sacru \n', 'tuby bniety que tuby ll\xc3\xadily? Pur \n', 'ningui x\xc3\xadteete n\xc3\xa1ti g\xc3\xban bniety ni n\xc3\xa1 \n', 'g\xc3\xbcen dxi ni rzilaaz bniety.\n']
['13\xe2\x80\x89Chiyru raipy Jes\xc3\xbas bniety ni n\xc3\xa1 \n', 'naani ziy:\n', '\xe2\x80\x94Bld\xc3\xad noo.\n', 'Ax bld\xc3\xad bnietqui naani ne \n', 'h\xc3\xb3racqui guczaac naab, biianni \n']
['zecac stuby ladni. 14\xe2\x80\x89Parzi chi bdiia \n', 'de fariseu laniudooqui, ax guzulo \n', 'cayueedeb diidx xa xquel g\xc3\xbandeb \n', 'par quinx\xc3\xbadeb Jes\xc3\xbas.\n']
['15\xe2\x80\x89Per Jes\xc3\xbas chi gucbeeny ziy ax \n', 'z\xc3\xa9gacny ne zieny bniety guzanald \n', 'laany. Chiy bsiacny irate de bniety \n']
['ni racx\xc3\xba, 16\xe2\x80\x89ax raipny laadeb dec \n', 'qu\xc9\xa8t chat\xc9\xa8\xc9\xa8chtideb diidx bsiacny \n']
['laadeb. 17\xe2\x80\x89Ziy xquel guc par guzub \n', 'zec ni gunii profet Isa\xc3\xadas, chi \n', 'guniib:\n']
['  18 Gulguiaa, bnietr\xc3\xa9 n\xc3\xa1 ni \n', 'abcuabiia par g\xc3\xbanb\xc9\xa8 sirv\xc9\xa8 luaa,\n', 'laab ni quesentiand rcaaza ne ni \n', 'quesentiandza rzaclaazn\xc3\xada.\n', 'Ax sdeedab Sp\xc3\xadritu Sant xtena\n', 'par quixteeb lo bniety gu\xc9\xa8chliu \n', 'xa n\xc3\xa1 guelrnabee xtena.\n']
['  19 Ne qu\xc9\xa8t tu tildn\xc3\xa9tib nicl\xc9\xa8za qu\xc9\xa8t \n', 'xi cuxtiatib\n', 'ne nicl\xc9\xa8 qu\xc9\xa8t xi scandti g\xc3\xbanb\xc9\xa8 lad \n', 'nez.\n']
['  20 Ziyza qu\xc9\xa8t xi gunn\xc3\xa9tib de bniety \n', 'ni n\xc3\xa1 zecpacza tuby guixguia \n', 'ni digaizy gaachy\n', 'pur ni qu\xc9\xa8t g\xc3\xa1ndeb xa ri\xc3\xa1ld \n', 'ib\xc3\xa1nydeb.\n', 'Nicl\xc9\xa8za qu\xc9\xa8t xi gunn\xc3\xa9tib de ni \n', 'n\xc3\xa1 zecpacza tuby bieeny ni \n', 'guuxtisy rac quiani pur ni \n', 'qu\xc9\xa8t relee gacbeedeb xa ri\xc3\xa1ld \n', 'ib\xc3\xa1nydeb,\n', 'zapb\xc9\xa8 paciency laadeb axtisy dxi \n', 'ni abaanb\xc9\xa8 gan idz\xc9\xa8ny dxi ni \n', 'gac guelgurtisy zec ni ri\xc3\xa1ld.\n', 'speranz pur laab.\n']
['  21 Ax bniety iranezte zapdeb \n']
['22\xe2\x80\x89De bniety g\xc3\xbcen\xc3\xa9deb tuby bniety \n', 'nguiu rut zuguaa Jes\xc3\xbas, bnietqui \n', 'ciagu ne g\xc3\xbap n\xc3\xa1b pur b\xc9\xa8ndxab ni \n', 'nuu l\xc3\xa1anb\xc9\xa8. Chiyru bsiac Jes\xc3\xbas \n', 'laab ax guzulo rniib ne rianlozacb\xc9\xa8. \n']
['23\xe2\x80\x89Parzi irate de bniety quesentiand \n', 'bdxalodeb ax guniideb:\n', '\xe2\x80\x94\xc2\xbfLadxa laab\xc9\xa8y bniety ni n\xc3\xa1 par \n', 'gueed lo xfamily to David?\n']
['24\xe2\x80\x89Chi bindiag de fariseu ziy ax \n', 'guniideb:\n', '\xe2\x80\x94Bnietqu\xc9\xa8 rb\xc3\xa9eb de b\xc9\xa8ndxab l\xc3\xa1ani \n', 'de bniety pur lagac guelrnabee xte \n', 'Beelzeb\xc3\xba ni rnabee lo de b\xc9\xa8ndxab.\n']
['25\xe2\x80\x89Per Jes\xc3\xbas cun n\xc3\xa1nnacny xa \n', 'cayundeb xgab, ax raipny laadeb:\n', '\xe2\x80\x94Irate naciony o ciudaza rut \n', 'n\xc3\xa1 b\xc9\xa8ny tiop cuaa pur didxguidx, \n', 'rlasaapacdeb ne ziyza rut n\xc3\xa1 tuby \n', 'family tiop cuaa pur didxguidx, \n']
['ziyza rlasaadeb. 26\xe2\x80\x89Ziygaczaqu\xc9\xa8y \n', 'belati Satan\xc3\xa1s g\xc3\xbaniy contr\xc9\xa8 lagac \n', 'niy ax, \xc2\xbfx\xc3\xb3lesa g\xc3\xbcelaaz guelrnabee \n']
['xteniy? 27\xe2\x80\x89Laat rniit dec nare rbiia \n', 'b\xc9\xa8ndxab l\xc3\xa1ani lazdoo de bniety pur \n', 'guelrnabee xte Beelzeb\xc3\xba, per belati \n', 'ziy, laat, \xc2\xbft\xc3\xba rdeed guelrnabee \n', 'de xp\xc9\xa8nt\xc9\xa8 par cu\xc3\xa9edeb b\xc9\xa8ndxab? \n', 'Rguixtiia lot dec lagac laadeb \n']
['rniideb dec laat rzacant\xc9\xa8. 28\xe2\x80\x89Te pur \n', 'nare pur Sp\xc3\xadritu Sant xte Dios rbiia \n', 'b\xc9\xa8ndxab l\xc3\xa1ani lazdoo de bniety, \n', 'niy zelo dec guelrnabee xte Dios \n', 'azuguan\xc3\xa9 laat.\n']
['29\xe2\x80\x89\xe2\x80\x99Te pur, \xc2\xbfx\xc3\xb3lesa yiiu ni yiiu liz \n', 'tuby bniety ni quesentiand daan \n', 'par c\xc3\xbaaandeb xixtenb\xc9\xa8 belati qu\xc9\xa8t \n', 'ildiibxgadeb laab? Ziytisy par \n', 'chalee c\xc3\xbaaandeb xixtenb\xc9\xa8.\n']
['30\xe2\x80\x89\xe2\x80\x99Elqu\xc9\xa8 ni qu\xc9\xa8t nuu xlada, laab \n', 'cayunb\xc9\xa8 contr\xc9\xa8 nare. Ne elqu\xc9\xa8 ni \n', 'qu\xc9\xa8t racn\xc3\xa9 nare, laab cayunb\xc9\xa8 mal \n', 'nare.\n']
['31\xe2\x80\x89\xe2\x80\x99Pur ningui, rniia laat: Dios \n', 'zunny perd\xc3\xb3n de duld ne de diidx \n', 'maltisy ni inii bniety, per qu\xc9\xa8t \n', 'g\xc3\xbantiny perd\xc3\xb3n de ni inii de mal \n']
['diidx pur Sp\xc3\xadritu Sant. 32\xe2\x80\x89Axt par de \n', 'ni inii mal diidx pur nare Bniety ni \n', 'bxiaald Dios nuu perd\xc3\xb3n, per par de \n', 'ni inii de mal diidx pur Sp\xc3\xadritu Sant \n', 'qu\xc9\xa8tti perd\xc3\xb3n par laadeb nicl\xc9\xa8 lo \n', 'gu\xc9\xa8chliur\xc3\xa9 nicl\xc9\xa8za llayabaa.\n']
['33\xe2\x80\x89\xe2\x80\x99Laat n\xc3\xa1nt\xc9\xa8 dec belati tuby \n', 'bniety izub tuby yag ni rca frut \n', 'zaac lonii ax frut zaac n\xc3\xa1 ni ic\xc3\xa1ab, \n', 'per belati laab izub tuby yag ni \n', 'qu\xc9\xa8t rcati frut zaac lonii ax ni qu\xc9\xa8t \n', 'nazaaczacqui ic\xc3\xa1ab. Te pur cad tuby \n', 'yag rumbee bnietni pur frut ni rca \n']
['loni. 34\xe2\x80\x89\xc2\xa1Per laat zecpacza de b\xc3\xa9eld \n', 'vivt\xc9\xa8! \xc2\xbfX\xc3\xb3lesa iniit ni n\xc3\xa1 g\xc3\xbcen ne \n', 'quesentiand mal n\xc3\xa1t? Te pur desd\xc9\xa8 \n', 'l\xc3\xa1ani lazdoo bniety rdiia ni rdiia \n']
['ruu bniety. 35\xe2\x80\x89Bniety ni n\xc3\xa1 g\xc3\xbcen \n', 'rniib de diidx zaac te pur laani nuu \n', 'l\xc3\xa1ani lazdoob. Ne bniety ni n\xc3\xa1 mal \n', 'ax rniizacb\xc9\xa8 de diidx mal te pur \n']
['malqui nuu l\xc3\xa1ani lazdoob. 36\xe2\x80\x89Per \n', 'nare rniia laat dec dxi ni g\xc3\xban Dios \n', 'guelgurtisy xtenny, irate bniety \n', 'ideed cuend laany pur irate de diidx \n']
['ni qu\xc9\xa8t illi\xc3\xba ni rdiia ruudeb. 37\xe2\x80\x89Te \n', 'pur lagacqu\xc9\xa8 pur de xtiidx bniety \n', 'y\xc3\xadany la ri\xc3\xa1ldb\xc9\xa8 o la qu\xc9\xa8t ri\xc3\xa1ldb\xc9\xa8 \n', 'castigu xte Dios.\n']
['38\xe2\x80\x89Chiy tuby tiop de fariseu cun de \n', 'maistr\xc9\xa8 ni n\xc3\xa1n ley raipdeb Jes\xc3\xbas:\n', '\xe2\x80\x94Maistr\xc9\xa8, rcaazn\xc9\xa8 iguiaan g\xc3\xbanbiu \n', 'tuby milagr\xc9\xa8.\n']
['39\xe2\x80\x89Jes\xc3\xbas ax cuaibny:\n', '\xe2\x80\x94Laat, de b\xc9\xa8ny mal, qu\xc9\xa8t xi \n', 'reldilaaztit ax rnaabt\xc9\xa8 g\xc3\xbana tuby \n', 'milagr\xc9\xa8. Per qu\xc9\xa8tru xi ini\xc3\xa1tit, \n', 'quesoltisy zec ni gudeed profet \n']
['gulal ni bdial\xc3\xa1 Jon\xc3\xa1s. 40\xe2\x80\x89Te pur zec \n', 'ni guu Jon\xc3\xa1s l\xc3\xa1ani beldroo, chon \n', 'dxi ne chon guxin, ziytiziacza nare \n', 'Bniety ni bxiaald Dios, chon dxi ne \n']
['chon guxin chuua l\xc3\xa1ani baa. 41\xe2\x80\x89Ne \n', 'dxi ni ldull gu\xc9\xa8chliu chi ideed de \n', 'bniety cuend Dios, chi g\xc3\xban Dios \n', 'juzgu\xc9\xa8 de bniety ni nab\xc3\xa1ny anre, \n', 'chiy de bniety ni gulez gu\xc9\xa8dx \n', 'N\xc3\xadnive sb\xc3\xa1nydeb ax sniideb dec de \n', 'bniety ni nab\xc3\xa1ny anre ri\xc3\xa1ld castigu \n', 'xte Dios. Te pur de bniety N\xc3\xadnive \n', 'bcuadiagdeb xtiidx Jon\xc3\xa1s chi \n', 'raipb\xc9\xa8 laadeb dec n\xc3\xa1 par ib\xc3\xa1nydeb \n', 'zec ni rcaaz Dios. Ne nare Jes\xc3\xbas \n', 'ni zuguan\xc3\xa9 laat, mazru saca que \n']
['Jon\xc3\xa1s. 42\xe2\x80\x89Ziyza reina ni z\xc3\xa1 gu\xc9\xa8dx \n', 'ni l\xc3\xa1 Sab\xc3\xa1 sb\xc3\xa1nyzacb\xc9\xa8 dxi ni ldull \n', 'gu\xc9\xa8chliu chi ideed de bniety cuend \n', 'Dios, chiy laab sniib dec de bniety \n', 'ni nab\xc3\xa1ny anre ri\xc3\xa1ld castigu xte \n', 'Dios. Te pur laab quesentiand zit \n', 'z\xc3\xa1b par bedcuadiagb\xc9\xa8 ni n\xc3\xa1n rey \n', 'Salom\xc3\xb3n. Ne nare Jes\xc3\xbas ni zuguan\xc3\xa9 \n', 'laat, mazru saca que Salom\xc3\xb3n.\n']
['43\xe2\x80\x89\xe2\x80\x99Chi rdiia tuby b\xc9\xa8ndxab l\xc3\xa1ani \n', 'lazdoo tuby bniety, ax rcandzangui \n', 'de nez rut nabiz rgu\xc3\xadiliy rut \n', 'izilaaziy. Ne chi qu\xc9\xa8t rdxialiy rut \n']
['izilaaziy ax runiy xgab 44\xe2\x80\x89dec \n', 'g\xc3\xbcenru yaicquiy rut bdiiay. Ne \n', 'bel chi yaicquiy idxialiy lazdoo \n', 'bnietqui zecpacza tuby yuu ni \n', 'qu\xc9\xa8t tu rbezti l\xc3\xa1anni, zecpacza \n', 'tuby yuu ni ablub l\xc3\xa1anni ne ni \n']
['anazaac. 45\xe2\x80\x89Chiy ax azec\xc3\xa1angui dz\xc9\xa8 \n', 'gadz b\xc9\xa8ndxab ni n\xc3\xa1 mazru mal que \n', 'niy. Chiy iratedengui yiiudengui \n', 'l\xc3\xa1ani lazdoo bnietqui. Pur l\xc3\xbaltm\xc9\xa8, \n', 'bnietqui mazru rnia ib\xc3\xa1nyb\xc9\xa8 que \n', 'gulo. Ziytiziac teed de b\xc9\xa8ny mal ni \n', 'ri lo gu\xc9\xa8chliu anre.\n']
['46\xe2\x80\x89Zeczi canin\xc3\xa9 Jes\xc3\xbas de bniety chi \n', 'bdz\xc9\xa8ny xnan Jes\xc3\xbas cun de betsny, \n', 'rcaazdeb inin\xc3\xa9deb laany. Per qu\xc9\xa8t \n', 'nialeeti n\xc3\xadiudeb axt rut zuguaany \n']
['47\xe2\x80\x89ax guu ni gudixtee lony:\n', '\xe2\x80\x94A xnanbiu cun de betsbiu \n', 'zuguaa detsqu\xc9\xa8, rcaazdeb inin\xc3\xa9deb \n', 'laabiu.\n']
['48\xe2\x80\x89Per Jes\xc3\xbas cuaibny lo bniety ni \n', 'gudixtee lony:\n', '\xe2\x80\x94\xc2\xbfT\xc3\xba rac xnana ne t\xc3\xba rac de \n', 'betsa?\n']
['49\xe2\x80\x89Chiy ax rliunaany de xp\xc9\xa8nny \n', 'guniigany:\n', '\xe2\x80\x94De bnietr\xc3\xa9 rac xnana ne de \n']
['betsa. 50\xe2\x80\x89Te pur tutix bniety ni run \n', 'zec ni rcaaz Xtada ni rbez llayabaa, \n', 'laab\xc9\xa8y rac betsa, bzaana ne xnana.\n']
['13  Chiy dxiacqui bdiia Jes\xc3\xbas \n', 'yuu rut zuguaany ax \n']
['g\xc3\xbcecueny ruu nis xte Galilea. 2\xe2\x80\x89Ne \n', 'cun quesentiand zieny bniety \n', 'bdxasaa ruy, parzi chiyru bieepy \n', 'Jes\xc3\xbas l\xc3\xa1ani tuby barcu ax guriny \n', 'l\xc3\xa1anqui chiy de bnietqui ri ruxchu \n']
['nisqui. 3\xe2\x80\x89Ax zienzi ni guzulo \n', 'bseedny laadeb per cun p\xc3\xbarzi de \n', 'cuend, raipny laadeb:\n', '\xe2\x80\x94Tuby bniety bdiiab g\xc3\xbcecuaab \n']
['biny lo lliab. 4\xe2\x80\x89Chiy chi guzulo \n', 'cacuaab binqui, duudxni biab lo \n', 'nez ax beed de maniin gudodemni. \n']
['5\xe2\x80\x89Stuudxni biab l\xc3\xa1ani de guia \n', 'rut qu\xc9\xa8t cuenzi nuuti yiu, parzi \n', 'gueeld bldienni pur ni qu\xc9\xa8tti zieny \n']
['yiu. 6\xe2\x80\x89Per chi bdialdaa lo gubidx, \n', 'bzaaicqui gubidxni, ne cun qu\xc9\xa8tti \n', 'zieny labaani ax digaizy gubizni. \n']
['7\xe2\x80\x89Chiy stuudxni biab l\xc3\xa1ani yagu\xc9\xa8\xcc\x81ch, \n', 'ax chi g\xc3\xbceroo de yagu\xc9\xa8\xcc\x81chqui digaizy \n']
['gunitloni l\xc3\xa1anqui. 8\xe2\x80\x89Per stuudxni \n', 'biab lo yiu zaac, ax quesentiand \n', 'gucni. Nuuni cua tuby gayuaa biny \n', 'loni, nuuzacni sesent ne nuuzacni \n']
['cua treint biny loni. 9\xe2\x80\x89Irate ni rcaaz \n', 'icuadiag, \xc2\xa1gulcuadiag!\n']
['10\xe2\x80\x89Chiyru g\xc3\xbcebinuu de xp\xc9\xa8nny \n', 'laany raipdebny, x\xc3\xadnii rseedny de \n', 'bniety cun p\xc3\xbarzi de cuend.\n']
['11\xe2\x80\x89Jes\xc3\xbas ax cuaibny:\n', '\xe2\x80\x94Laat, Dios absaanny gacbeet xa \n', 'xquel rnabeeny, per de bnietqu\xc9\xa8 \n']
['qu\xc9\xa8t racbeetidebni. 12\xe2\x80\x89Bniety ni \n', 'aracbee de cos xte Dios ne runb\xc9\xa8 \n', 'pur gacbeerubni, teru mazru \n', 'gacbeeb, quesentiand gacbeeb. Per \n', 'bniety ni gulliaa racbee pur Dios \n', 'ne qu\xc9\xa8t runb\xc9\xa8 pur gacbeerubni, \n', 'teru axt nicl\xc9\xa8 qu\xc9\xa8tru xi gacbeeb. \n']
['13\xe2\x80\x89Pur ningui rnin\xc3\xada de bnietqu\xc9\xa8 \n', 'cun p\xc3\xbarzi de cuend. Te pur masqu\xc9\xa8 \n', 'rianlodeb, per lazu qu\xc9\xa8t rianlotideb. \n', 'Ne masqu\xc9\xa8 rindiagdeb, per lazu \n', 'qu\xc9\xa8t rindiagtideb pur ni qu\xc9\xa8t xi \n']
['racbeedeb. 14\xe2\x80\x89Ziy xquel cazub zec ni \n', 'gunii profet Isa\xc3\xadas chi guniib:\n', 'Masqu\xc9\xa8 rindiagdeb, per qu\xc9\xa8t xi \n', 'Ne masqu\xc9\xa8 rianlodeb, per lazu \n', 'gacbeetideb.\n', 'qu\xc9\xa8t rianlodeb.\n']
['  15 Te pur laadeb abxungdeb laadeb,\n', 'ax rundeb zec ni qu\xc9\xa8t rianlo \n', 'ne qu\xc9\xa8t rindiag te par qu\xc9\xa8t \n', '\xc3\xadguiaadeb\n', 'ne guindiagdeb ax gacbeedeb.\n', 'Te pur laadeb qu\xc9\xa8t rcaaztideb \n', 'gueeddeb cun nare ax g\xc3\xbana \n', 'perd\xc3\xb3ndeb.\n']
['16\xe2\x80\x89\xe2\x80\x99Per laat \xe2\x80\x94raipy Jes\xc3\xbas de \n', 'xp\xc9\xa8nny\xe2\x80\x94 dichos laat caguiaat \n', 'ni caguiaat ne caguindiagt\xc9\xa8 \n']
['ni caguindiagt\xc9\xa8. 17\xe2\x80\x89Te pur nare \n', 'rguixtiia lot dec zieny de profet ne \n', 'de bniety ni gub\xc3\xa1ny zec ni ri\xc3\xa1ld, \n', 'bcaazdeb nini\xc3\xa1deb ni caguiaat \n', 'per qu\xc9\xa8t gun\xc3\xa1tidebni. Bcaazdeb \n', 'nindiagdeb ni caguindiagt\xc9\xa8, per qu\xc9\xa8t \n', 'bindiagtidebni.\n']
['18\xe2\x80\x89\xe2\x80\x99Anre gulcuadiag xi zelo cuend \n']
['xte bniety ni g\xc3\xbcecuaa binqui. 19\xe2\x80\x89De \n', 'bniety ni rindiag xtiidx Dios ne qu\xc9\xa8t \n', 'racbeedebni, laadeb n\xc3\xa1deb zec de \n', 'biny ni biab lo nez te pur as z\xc3\xa9ed \n', 'b\xc9\xa8ndxab rdz\xc9\xa8c\xc3\xa1 ni abindiagdeb. \n']
['20\xe2\x80\x89Chiy biny ni biab l\xc3\xa1ani de guia \n', 'n\xc3\xa1 zec de bniety ni rindiag xtiidx \n', 'Dios ne rundeb recibirni cun gust, \n']
['21\xe2\x80\x89per cun n\xc3\xa1deb zec de cuaan ni \n', 'qu\xc9\xa8t nuuti zieny labaani ax qu\xc9\xa8t xo \n', 'sutiptideb. Chi rdeeddeb guelzii o \n', 'chi sulo idxichn\xc3\xa9 de b\xc9\xa8ny laadeb \n', 'pur caus\xc9\xa8 xtiidx Dios ax rsaanacdeb \n', 'ni reldilaazdeb laany.\n']
['22\xe2\x80\x89\xe2\x80\x99Ne biny ni biab l\xc3\xa1ani de yagu\xc9\xa8ch \n', 'n\xc3\xa1 zec de bniety ni rindiag xtiidx \n', 'Dios, per cun mazru ruudeb guelrsaa \n', 'pur de cos xte lo gu\xc9\xa8chliur\xc3\xa9, racdeb \n', 'engany pur guelrzebylaaz de \n', 'guelnazaac xte lo gu\xc9\xa8chliur\xc3\xa9. Parzi \n', 'iraziy run rsaandeb ni rcuadiagdeb \n', 'xtiidx Dios, ax x\xc3\xadteete parti \n']
['bindiagdebni. 23\xe2\x80\x89Per biny ni biab lo \n', 'liu zaac n\xc3\xa1 zec de bniety ni rindiag \n', 'xtiidx Dios ax racbeedeb xi zeloni \n', 'chiy laadeb rundeb gan bniety par \n', 'yiiudeb xnez Dios, zecqu\xc9\xa8 de biny ni \n', 'guc tuby gayuaa biny o zec ni gucza \n', 'sesent o treintsa biny.\n']
['24\xe2\x80\x89Jes\xc3\xbas ben\xc3\xa9ny laadeb stuby \n', 'cuend, raipny laadeb:\n', '\xe2\x80\x94Guelrnabee xte Dios n\xc3\xa1 zec tuby \n', 'bniety ni bcuaa nallzipac triguzaac \n']
['lo lliani. 25\xe2\x80\x89Per deni raaisy iradeb \n', 'ax bdz\xc9\xa8ny ni rdxichn\xc3\xa9 laab, chiy \n', 'gulaaicquiy biny xte de cuandxab l\xc3\xa1ani \n']
['triguqui ax z\xc3\xa9gacqu\xc9\xa8y. 26\xe2\x80\x89Parzi deni \n', 'zeroo triguqui, chi gul\xc3\xa9eni do ax n\xc3\xa9 \n']
['de cuandxabqui anuu l\xc3\xa1anni. 27\xe2\x80\x89Chiy \n', 'g\xc3\xbcetixtee de mos lo bniety ni n\xc3\xa1 xtenni \n', 'triguqui, raipdeb laab: \xe2\x80\x9cDad, nallzi \n', 'triguzaac bcuaabiu lo lliabiu, ne anre, \n', '\xc2\xbfcal\xc3\xad bdiia de cuandxab ni nuu l\xc3\xa1anni?\xe2\x80\x9d \n']
['28\xe2\x80\x89Chiy cuaby bniety ni rac xl\xc3\xa1mdebqui: \n', '\xe2\x80\x9cTuby ni rdxichn\xc3\xa9dxa nare bedganiy.\xe2\x80\x9d \n', 'Ax gunabdiidx de mosqui laab: \n', '\xe2\x80\x9cAnre, \xc2\xbfxi rniibiu? \xc2\xbfTa zoxiiaxn\xc9\xa8 de \n']
['cuandxabqui?\xe2\x80\x9d 29\xe2\x80\x89Chiy raipb\xc9\xa8 laadeb: \n', '\xe2\x80\x9cG\xc3\xbcenru qu\xc9\xa8t chaxiiaxtitdey te qu\xc9\xa8t gun \n', 'chi ixiiaxt\xc9\xa8dey, ax n\xc3\xa9ru trigu ixiiaxt\xc9\xa8. \n']
['30\xe2\x80\x89G\xc3\xbcenru isaann\xc9\xa8 su zeron\xc3\xa9dengui \n', 'trigu axtqu\xc9\xa8 chi agucni. Chiyru \n', 'ixiaalda de ni chatop triguqui, per \n', 'nidootellga itopdeb de cuandxabqui, \n', 'ildiibdeb\xc9\xa8y g\xc3\xbandeb\xc9\xa8y ters par \n', 'chaaicquiy. Chiyru itopdeb triguqui, \n', 'cuchuudebni rut n\xc3\xa1 par chuchuuni.\xe2\x80\x9d\n']
['31\xe2\x80\x89Jes\xc3\xbas ben\xc3\xa9ny laadeb stuby \n', 'cuend, raipny laadeb:\n', '\xe2\x80\x94Guelrnabee xte Dios n\xc3\xa1 zec \n', 'tuby biny xte cuaan ni l\xc3\xa1 mostaza \n']
['ni rbaaicqui bniety lo lliani. 32\xe2\x80\x89Ne \n', 'binqui n\xc3\xa1 mazru bichiin de lo irate \n', 'biny, per chi azerooni laani racni \n', 'mazru guroo lo irate de cuaan. \n', 'Quesentiand guroo racni ax axt de \n', 'maniin reganchuu xpitiaazni lo de \n', 'lliizni.\n']
['33\xe2\x80\x89Ziyza ben\xc3\xa9 Jes\xc3\xbas laadeb \n', 'cuendr\xc3\xa9, raipny laadeb:\n', '\xe2\x80\x94Guelrnabee xte Dios n\xc3\xa1 zec \n', 'levadur ni rguuch tuby bniety \n', 'gunaa cun chon medid harin te pur \n', 'masqu\xc9\xa8 duudxzi levadurqui, per \n', 'rzagui irate cubqui.\n']
['34\xe2\x80\x89Irate ni bseed Jes\xc3\xbas de bniety, \n', 'laany bseedny laadeb cun p\xc3\xbarzi \n', 'de cuend, qu\xc9\xa8t xi bliuutiny sin qu\xc9\xa8t \n']
['niniiny tuby cuend. 35\xe2\x80\x89Ziy guc par \n', 'guzub zec ni gunii tuby profet xte \n', 'Dios chi guniib:\n', 'Cun p\xc3\xbarzi de cuend xquel inin\xc3\xada \n', 'de bniety\n', 'chi quixtiia lodeb pur de cos \n', 'ni gady gacbeedeb desde chi \n', 'banchuu Dios gu\xc9\xa8chliu.\n']
['36\xe2\x80\x89Chi gulull gunin\xc3\xa9 Jes\xc3\xbas de \n', 'bniety, ax biiuny laniuu cun de \n', 'xp\xc9\xa8nny. Chiy raipdeb laany:\n', '\xe2\x80\x94Guniibiu dunn\xc9\xa8 xi zelo cuend \n', 'xte de cuandxab cun trigu.\n']
['37\xe2\x80\x89Chiyru raipy Jes\xc3\xbas laadeb:\n', '\xe2\x80\x94Bniety ni rbaaicqui triguzaacqui \n', 'naa nare Bniety ni bxiaald Dios, \n']
['38\xe2\x80\x89chiy lo lliaa n\xc3\xa1 iduibte gu\xc9\xa8chliu. \n', 'Ax de triguzaacqui n\xc3\xa1 de bniety ni \n', 'n\xc3\xa1 par lo guelrnabee xte Dios. Chiy \n', 'de cuandxab n\xc3\xa1 de bniety ni n\xc3\xa1 par \n']
['b\xc9\xa8ndxab 39\xe2\x80\x89ne ni rdxichn\xc3\xa9 nare, ni \n', 'gulaaicqui cuandxabqui n\xc3\xa1 b\xc9\xa8ndxab. \n', 'Chiy ni idop de guelnazaacqui niy \n', 'zelo chi ldull gu\xc9\xa8chliu, ax de \xc3\xa1ngl\xc9\xa8 \n']
['n\xc3\xa1 ni itopni. 40\xe2\x80\x89Zec ni rdxasaa de \n', 'cuandxab par chaaicquini, ziytiziac \n']
['gac chi ldull gu\xc9\xa8chliu. 41\xe2\x80\x89Nare \n', 'Bniety ni bxiaald Dios ixiaalda de \n', '\xc3\xa1ngl\xc9\xa8 xtena par idz\xc9\xa8c\xc3\xa1deb de bniety \n', 'ni ri\xc3\xa1ld ibic\xc3\xa1 lo guelrnabee xtena, \n', 'de bniety ni run, run stuby de \n', 'bniety duld ne irateru de bniety ni \n']
['cayun duld. 42\xe2\x80\x89Ax icuaadeb laadeb \n', 'lo bal rut guundeb ne golaideb. \n']
['43\xe2\x80\x89Chiy de bniety ni nab\xc3\xa1ny zec ni \n', 'rcaaz Dios, zecpacza ni rcuabch\xc3\xa1a \n', 'gubidx, ziypacza icuabch\xc3\xa1adeb lo \n', 'guelrnabee xtenny. De ni rcaaz \n', 'icuadiag, \xc2\xa1gulcuadiag!\n']
['44\xe2\x80\x89\xe2\x80\x99Guelrnabee xte Dios n\xc3\xa1 zec \n', 'tuby tesor ni nuu xgaats lo tuby liu. \n', 'Chiy tuby bniety rdxialb\xc9\xa8 tesorqui \n', 'ax rb\xc3\xadi rcuaatsb\xc9\xa8ni rut gul\xc3\xa9ebni. \n', 'Chiy quesentiand rzaclaazb\xc9\xa8 \n', 'azet\xc3\xb3ob irate ni napb\xc9\xa8 par siib \n', 'liuqui.\n']
['45\xe2\x80\x89\xe2\x80\x99Ziyza rniia laat: Guelrnabee xte \n', 'Dios n\xc3\xa1 zec tuby bniety ni cagu\xc3\xadily \n']
['sii de perl\xc9\xa8zaac. 46\xe2\x80\x89Chiy chi rdxialb\xc9\xa8 \n', 'tuby perl\xc9\xa8 ni quesentiand sac, ax \n', 'ret\xc3\xb3ob irate ni napb\xc9\xa8 par siibni.\n']
['47\xe2\x80\x89\xe2\x80\x99Ne ziyza guelrnabee xte Dios \n', 'n\xc3\xa1 zec tuby tarray ni rcuaadeb \n', 'lo nisdoo ax rnaaziy iralote beld. \n']
['48\xe2\x80\x89Chiy chi agudxa tarrayqui ax \n', 'rb\xc3\xa9edeb\xc9\xa8y ruxchu nisdoo par \n', 'rb\xc3\xa9deb lo beld, ax rguchuudeb \n', 'ni nazaac l\xc3\xa1ani tuby dxumy \n', 'chiy rz\xc3\xa1alddeb ni qu\xc9\xa8t nazaac. \n']
['49\xe2\x80\x89Ziyzaqu\xc9\xa8y gac dxi ni ldull \n', 'gu\xc9\xa8chliu: Zeed de \xc3\xa1ngl\xc9\xa8 guedld\xc3\xa9deb \n']
['de b\xc9\xa8ny mal lo de b\xc9\xa8nzaac. 50\xe2\x80\x89Ax \n', 'iz\xc3\xa1alddeb de b\xc9\xa8ny malqui lo bal rut \n', 'guundeb ne golaideb.\n']
['51\xe2\x80\x89Chiyru gunabdiidx Jes\xc3\xbas de \n', 'xp\xc9\xa8nnyqui:\n', '\xe2\x80\x94\xc2\xbfTa racbeet irate ni caniia laat?\n', 'Laadeb cuaibdeb:\n', '\xe2\x80\x94Racbeecn\xc9\xa8, Dad.\n']
['52\xe2\x80\x89Chiy raipy Jes\xc3\xbas laadeb:\n', '\xe2\x80\x94Irate de maistr\xc9\xa8 ni n\xc3\xa1n ley ne \n', 'anre caseeddeb xa n\xc3\xa1 guelrnabee \n', 'xte Dios, laadeb n\xc3\xa1deb zec tuby \n', 'ricu ni n\xc3\xa1n rb\xc3\xa9e cuby ne yiiux de lo \n', 'irate ni napb\xc9\xa8.\n']
['53\xe2\x80\x89Chi gulull gunin\xc3\xa9 Jes\xc3\xbas laadeb \n']
['chiyru z\xc3\xa9gacny. 54\xe2\x80\x89Chi bdz\xc9\xa8nny \n', 'ladxny Nazaret, ruy guzulo \n', 'caseedny de bniety laniudoo. Ax \n', 'quesentiand rdxalo de bnietqui, \n', 'rniideb:\n', '\xe2\x80\x94\xc2\xbfCal\xc3\xaddxa bseedb\xc9\xa8 irate ni n\xc3\xa1nb\xc9\xa8? \n']
['\xc2\xbfXo relee runb\xc9\xa8 de milagr\xc9\xa8? 55\xe2\x80\x89\xc2\xbfTa \n', 'gati laab\xc9\xa8y llingaan carpinter ax \n', 'xnanb\xc9\xa8y Mar\xc3\xada, chiy de betsb\xc9\xa8 rac \n']
['Jacob, Gus\xc3\xa9, Sim\xc3\xb3ny ne Judas? 56\xe2\x80\x89Ne, \n', '\xc2\xbfta gati lo gu\xc9\xa8dxr\xc3\xa9 rbez de bzaanb\xc9\xa8? \n', '\xc2\xbfCal\xc3\xaddxaza bseedb\xc9\xa8 irate ni n\xc3\xa1nb\xc9\xa8?\n']
['57\xe2\x80\x89Parzi qu\xc9\xa8t niuntideb cuend \n', 'Jes\xc3\xbas. Per laany raipny laadeb:\n', '\xe2\x80\x94Iranezte r\xc3\xa1p bniety didxdoo \n', 'tuby profet, per ladxb\xc9\xa8 qu\xc9\xa8t tu r\xc3\xa1pti \n', 'didxdoo laab nicl\xc9\xa8za lizb\xc9\xa8.\n']
['58\xe2\x80\x89Ax qu\xc9\xa8t baantiny zieny milagr\xc9\xa8 \n', 'ruy pur ni qu\xc9\xa8t reldilaazti de \n', 'bnietqui laany.\n']
['14  Tiampqui Herodes ni \n', 'canabee nez Galilea, \n']
['bindiagb\xc9\xa8 ni cayun Jes\xc3\xbas. 2\xe2\x80\x89Ax \n', 'raipb\xc9\xa8 de xp\xc9\xa8nb\xc9\xa8:\n', '\xe2\x80\x94Juany Bautistiy agub\xc3\xa1ny stuby. \n', 'Ninguila napb\xc9\xa8 guelrnabee runb\xc9\xa8 de \n', 'milagr\xc9\xa8.\n']
['3\xe2\x80\x89Herodes guniib ziy te pur laab \n', 'gunabeeb bg\xc3\xa1a Juany, chiy bliibb\xc9\xa8 \n', 'cun caden ax g\xc3\xbcelduudeb laab l\xc3\xa1ani \n', 'lizguiib. Herodesqui baanb\xc9\xa8 ziy pur \n']
['caus\xc9\xa8 Herod\xc3\xadas chial betsb\xc9\xa8 Liby, 4\xe2\x80\x89te \n', 'pur Juany raipb\xc9\xa8 Herodesqui:\n', '\xe2\x80\x94Qu\xc9\xa8t n\xc3\xa1ti par cuezn\xc3\xadu lagac \n', 'chial betsu.\n']
['5\xe2\x80\x89Herodes rcaazb\xc9\xa8 quinx\xc3\xbab Juany, \n', 'per rdxibb\xc9\xa8 xi gunn\xc3\xa9 de bniety laab \n', 'te pur iratedeb rniideb dec Juany \n']
['n\xc3\xa1 tuby profet xte Dios. 6\xe2\x80\x89Per chi \n', 'guc l\xc3\xa1 Herodes, chiy llindxaap \n', 'Herod\xc3\xadas bdiiab byaab nez lo \n', 'irate de bioos. Parzi quesentiand \n']
['bdxalaaz Herodes zec ni byaab 7\xe2\x80\x89ax \n', 'baany Herodes jurar ideedb\xc9\xa8 nitisy \n', 'inaabb\xc9\xa8.\n']
['8\xe2\x80\x89Chiy dxaapqui xnanb\xc9\xa8 raipy laab \n', 'xi inaabb\xc9\xa8, ax raipb\xc9\xa8 Herodes:\n', '\xe2\x80\x94Bn\xc9\xa8\xc9\xa8dxbiu nare quia Juany \n', 'Bautist lo tuby plad.\n']
['9\xe2\x80\x89Parzi quesentiand nalas guzac \n', 'rey Herodes. Per cun abaanb\xc9\xa8 \n', 'jurar nez lo irate de xpioosb\xc9\xa8, ax \n', 'gunabeeb de xsuldadb\xc9\xa8 ideeddeb \n']
['ni gunaab dxaapqui. 10\xe2\x80\x89Gunabeeb \n', 'g\xc3\xbcetiiudeb quia Juany Bautist l\xc3\xa1ani \n']
['lizguiib, 11\xe2\x80\x89ax bedn\xc3\xa9debni lo tuby \n', 'plad bdeeddebni dxaapqui, chiy \n', 'laab ax bdeedb\xc9\xa8ni xnanb\xc9\xa8.\n']
['12\xe2\x80\x89Chiyru bdz\xc9\xa8ny de xp\xc9\xa8ny \n', 'Juany z\xc3\xa9nedeb xcuerp\xc9\xa8b \n', 'par g\xc3\xbcecuaatsdebni. Chiyru \n', 'g\xc3\xbcetixteedeb lo Jes\xc3\xbas.\n']
['13\xe2\x80\x89Chi gucdixtee lo Jes\xc3\xbas ziy, ax \n', 'biiuny l\xc3\xa1ani tuby barcu par z\xc3\xa9ny \n', 'nez rut qu\xc9\xa8t tu nuuti par suguaany \n', 'laaizny. Per chi gucbee de bniety \n', 'ziy, guzulo rdiiadeb de gu\xc9\xa8dx rut \n', 'rbezdeb rzadeb z\xc3\xa9deb rut idz\xc9\xa8nny. \n']
['14\xe2\x80\x89Chi bdiia Jes\xc3\xbas l\xc3\xa1ani barcuqui, \n', 'gun\xc3\xa1ny bniety guilli\xc3\xba ni ri ruy ax \n', 'bg\xc3\xa1ny laadeb chiyru bsiacny de \n']
['bniety racx\xc3\xba ni z\xc3\xa9nedeb. 15\xe2\x80\x89Chiguld \n', 'guc gudxi, ax g\xc3\xbcebinuu de xp\xc9\xa8nny \n', 'laany, raipdebny:\n', '\xe2\x80\x94Agudxini ne qu\xc9\xa8t tu rbezti \n', 'nezqu\xc9\xa8. Gutsbiu de bnietqu\xc9\xa8 aguld \n', 'chiadeb, te par chiadeb de gu\xc9\xa8dxiin \n', 'rut chasiideb ni iquiindeb.\n']
['16\xe2\x80\x89Per Jes\xc3\xbas cuaibny:\n', '\xe2\x80\x94Qu\xc9\xa8tll\xc9\xa8 rquiinti chiadeb. Laat \n', 'guldeed ni iquiindeb.\n']
['17\xe2\x80\x89Chiy laadeb cuaibdeb:\n', '\xe2\x80\x94Per dunn\xc9\xa8 gaayzi guechtily caan \n', 'cunzi tiop beld.\n']
['18\xe2\x80\x89Chiy raipy Jes\xc3\xbas laadeb:\n', '\xe2\x80\x94Gultan\xc3\xa9ni r\xc3\xa9.\n']
['19\xe2\x80\x89Chiyru gunabeeny guri irate \n', 'de bnietqui lo guillaa. Ax cu\xc3\xa1any \n', 'gaay guechtilqui laznaany cun \n', 'iropte beldqui. Chiy bguiaany nez \n', 'llayabaa bdeedny gracy Dios ax \n', 'bllullny de guechtilqui bdeedny \n', 'de xp\xc9\xa8nny par gudiizdebni lo irate \n']
['de bnietqui. 20\xe2\x80\x89Iratedeb bquiindeb \n', 'axt bialdeb, ne bcharuldeb dz\xc9\xa8 \n']
['ts\xc9\xa8btiop dxumy de ni biian. 21\xe2\x80\x89De ni \n', 'bquiinqui laadeb n\xc3\xa1deb zecti gaay \n', 'mily bniety nguiu, chiy ir\xc9\xa8nqu\xc9\xa8 de \n', 'bniety gunaa ne de bniiny.\n']
['22\xe2\x80\x89Chiyru gunabee Jes\xc3\xbas de \n', 'xp\xc9\xa8nny yiiudeb l\xc3\xa1ani barcu \n', 'san\xc9\xa8\xc9\xa8ddeb teedgadeb stuby lad \n', 'nisqui lalzi ni gaipny de bnietqui \n']
['dec az\xc3\xa9ny. 23\xe2\x80\x89Chi bialo gudixteeny \n', 'lo de bnietqui, z\xc3\xa9gacny l\xc3\xa1ani tuby \n', 'dany laaizny par zenaabny lo \n', 'Dios. Chi biiu guxin, l\xc3\xa1ani danyqui \n']
['nuuny laaizny. 24\xe2\x80\x89Chiy de xp\xc9\xa8nny \n', 'zit anun\xc3\xa9deb barcu lo nis, per \n', 'quesentiand rnia runn\xc3\xa9 de ol xte lo \n', 'nisqui barcuqui pur ni rchalodeb \n']
['bi. 25\xe2\x80\x89Chiguld acuayziy zebinuu \n', 'Jes\xc3\xbas de xp\xc9\xa8nny rzany lo nisqui. \n']
['26\xe2\x80\x89Parzi chi gun\xc3\xa1 de xp\xc9\xa8nny laany \n', 'z\xc3\xa9edny rzany lo nisqui, quesentiand \n', 'bdxibdeb chiy gur\xc9\xa8xtiadeb:\n', '\xe2\x80\x94\xc2\xa1A tuby fantasm\xc9\xa8!\n']
['27\xe2\x80\x89Per Jes\xc3\xbas gunin\xc3\xa9ny laadeb, \n', 'raipny laadeb:\n', '\xe2\x80\x94\xc2\xa1Gulc\xc3\xa1a valor! \xc2\xa1Nareniy, qu\xc9\xa8t \n', 'rdxibt\xc9\xa8!\n']
['28\xe2\x80\x89Chiy cuaby Bed:\n', '\xe2\x80\x94Dad, belati laabiung, \n', 'gunabeebiu guelda s\xc3\xa1 lo nisqu\xc9\xa8 \n', 'axtqu\xc9\xa8 rut zuguaabiu.\n']
['29\xe2\x80\x89Chiyru raipy Jes\xc3\xbas laab:\n', '\xe2\x80\x94Quedaa.\n', 'Ax bdiia Bed l\xc3\xa1ani barcuqui, rzab \n']
['lo nisqui zen\xc3\xa1b Jes\xc3\xbas. 30\xe2\x80\x89Per chi \n', 'gun\xc3\xa1b dec quesentiand birooy cab\xc3\xadi \n', 'ax bdxibb\xc9\xa8, ne cun guzulo rieezb\xc9\xa8 \n', 'l\xc3\xa1ani nisqui parzi gur\xc9\xa8xtiab:\n', '\xe2\x80\x94\xc2\xa1Gucn\xc3\xa9biu nare, Dad!\n']
['31\xe2\x80\x89Chiyru gunaaz Jes\xc3\xbas laab, \n', 'raipny laab:\n', '\xe2\x80\x94\xc2\xa1X\xc3\xadpalza gulliaa reldilaazu! \n', '\xc2\xbfX\xc3\xadnii runtioplaazu?\n']
['32\xe2\x80\x89Chiy chi biiudeb l\xc3\xa1ani barcuqui, \n']
['gulezac biqui. 33\xe2\x80\x89Ax de ni nuu l\xc3\xa1ani \n', 'barcuqui guzullibdeb lo Jes\xc3\xbas, \n', 'raipdeb laany:\n', '\xe2\x80\x94Didxld\xc3\xadcpacqu\xc9\xa8y laabiuy Lliin \n', 'Dios.\n']
['34\xe2\x80\x89Chiyru gudeeddeb lo nisqui \n']
['ax bdz\xc9\xa8ndeb nez Genesaret. 35\xe2\x80\x89De \n', 'bniety nezqui bambeedeb Jes\xc3\xbas \n', 'ax iduibte nezqui br\xc9\xa8\xc9\xa8ch diidx dec \n', 'zuguaany nezqui. Chiy g\xc3\xbcen\xc3\xa9 \n', 'de bniety de bniety racx\xc3\xba rut \n']
['zuguaany, 36\xe2\x80\x89runlasdeb lony isaanny \n', 'iguaalddeb masiu punt xabny. Ne \n', 'irate de ni bguaald xabny biacdeb.\n', 'ni n\xc3\xa1n ley de ni z\xc3\xa1 \n']
['15  De fariseu cun de maistr\xc9\xa8 \n', 'Jerusal\xc3\xa9n g\xc3\xbcebinuudeb Jes\xc3\xbas ax \n', 'gunabdiidxdeb laany:\n']
['2\xe2\x80\x89\xe2\x80\x94\xc2\xbfX\xc3\xadnii qu\xc9\xa8t zenuu de xp\xc9\xa8nbiu \n', 'costumbr\xc9\xa8 ni bs\xc3\xa1an de to xp\xc9\xa8ngul \n', 'gulaln\xc9\xa8? \xc2\xbfX\xc3\xadnii qu\xc9\xa8t zenuudeb \n', 'costumbr\xc9\xa8 zec ni ri\xc3\xa1ld quibynaadeb \n', 'anste iquiindeb?\n']
['3\xe2\x80\x89Chiy raipy Jes\xc3\xbas laadeb:\n', '\xe2\x80\x94Laat, \xc2\xbfx\xc3\xadnii rs\xc3\xa1ant\xc9\xa8 xtiidx Dios \n', 'tuby lad par zenuut de xcostumbr\xc9\xa8t? \n']
['4\xe2\x80\x89Dios guniiny: \xe2\x80\x9cG\xc3\xbap didxdoo xtadu \n', 'cun xnanu\xe2\x80\x9d, ne \xe2\x80\x9cElqu\xc9\xa8 ni inii de mal \n', 'diidx pur xtadni o pur xnanni laab \n']
['ri\xc3\xa1ld gatyb\xc9\xa8.\xe2\x80\x9d 5\xe2\x80\x89Per laat rniit dec \n', 'zelee gaipy bniety xtadni o xnanni: \n', '\xe2\x80\x9cQu\xc9\xa8t chaleeti gacn\xc3\xada laaguibt\xc9\xa8 te \n', 'pur irate ni napa a n\xc3\xa1 par Dios.\xe2\x80\x9d \n']
['6\xe2\x80\x89Rniit dec ni inii ziy, aqu\xc9\xa8t chaleeti \n', 'gacn\xc3\xa9b xtadb\xc9\xa8 o xnanb\xc9\xa8. Ax ziy \n', 'xquel rbelaazt\xc9\xa8 xtiidx Dios par \n']
['zenuut de xcostumbr\xc9\xa8t. 7\xe2\x80\x89\xc2\xa1Runzit \n', 'dec nab\xc3\xa1nyt\xc9\xa8 xnezni! Didxld\xc3\xadqu\xc9\xa8y \n', 'ni gunii profet Isa\xc3\xadas pur laat chi \n', 'guniib:\n']
['  8 De bnietr\xc3\xa9 de diidxzi rtodeb nare,\n', 'per nicl\xc9\xa8 dudxiin qu\xc9\xa8t rtotideb \n', 'nare dibyquia dibylaazdeb.\n']
['  9 X\xc3\xadteete zeloti ni rtodeb nare\n', 'rguichlaaz b\xc9\xa8ngu\xc9\xa8chliu.\n', 'pur ni rseeddeb bniety p\xc3\xbarzi ni \n']
['10\xe2\x80\x89Chiyru gur\xc9\xa8dx Jes\xc3\xbas de bniety \n', 'ax raipny laadeb:\n', '\xe2\x80\x94Gulcuadiag ne gulgacbee ni \n']
['iniia laat. 11\xe2\x80\x89Gati ni rquiinti bniety \n', 'n\xc3\xa1 ni run n\xc3\xa1 bniety b\xc9\xa8nduld sino \n', 'que ni rdiia ruu bniety n\xc3\xa1 ni run n\xc3\xa1 \n', 'bniety b\xc9\xa8nduld.\n']
['12\xe2\x80\x89Chiy de xp\xc9\xa8ny Jes\xc3\xbas \n', 'g\xc3\xbcebinuudeb laany, raipdebny:\n', '\xe2\x80\x94\xc2\xbfTa gucbeecbiu dec bdxiich de \n', 'fariseu chi bindiagdeb ni guniibiu?\n']
['13\xe2\x80\x89Chiy Jes\xc3\xbas cuaibny:\n', '\xe2\x80\x94Irate ni qu\xc9\xa8t z\xc3\xa9ed pur Xtada \n', 'Dios ni rbez llayabaa, zuu chi \n']
['nitloy. 14\xe2\x80\x89Pur ningui, gulsaandeb te \n', 'pur laadeb n\xc3\xa1deb zec tuby ciagu \n', 'ni rliuu stuby ciagu cal\xc3\xad nez chia. \n', 'Ne belati tuby ciagu iliuub stuby \n', 'ciagu cal\xc3\xad nez chiab, ax iropdxadeb \n', 'chayab l\xc3\xa1ani gu\xc9\xa8\xc9\xa8dy.\n']
['15\xe2\x80\x89Chiy raipy Bed Jes\xc3\xbas:\n', '\xe2\x80\x94\xc2\xbfXi zelo ni guniibiu?\n']
['16\xe2\x80\x89Jes\xc3\xbas cuaibny:\n', '\xe2\x80\x94\xc2\xbfTa nicl\xc9\xa8 laat qu\xc9\xa8t racbeet ni \n']
['caniia? 17\xe2\x80\x89\xc2\xbfTa qu\xc9\xa8t racbeet dec \n', 'irate ni rquiiny bniety l\xc3\xa1anb\xc9\xa8y \n']
['riabni chiyru rdiiani? 18\xe2\x80\x89Per ni \n', 'rdiia ruu bniety nez l\xc3\xa1anb\xc9\xa8y z\xc3\xa1ni, \n', 'ax de ni rdiia ruu bnietiy run n\xc3\xa1 \n']
['bniety b\xc9\xa8nduld. 19\xe2\x80\x89Te pur l\xc3\xa1ani quia \n', 'bniety z\xc3\xa9ed iralote de mal xgab, \n', 'guelrguinx\xc3\xba bniety, gu\xc3\xa9l ib\xc3\xa1nydxab, \n', 'guelr\xc3\xa1p stuby nguiu o stuby gunaa, \n', 'guelrbaan, guelruee dix\xc3\xba ne \n']
['guelrgue lo saa bnietni. 20\xe2\x80\x89Irate de \n', 'cosqu\xc9\xa8 n\xc3\xa1 ni run n\xc3\xa1 bniety b\xc9\xa8nduld. \n', 'Per gu\xc3\xa9l qu\xc9\xa8t quibynaa bniety \n', 'zectispac ni n\xc3\xa1 costumbr\xc9\xa8 ni ri\xc3\xa1ld \n', 'g\xc3\xban bniety anste iquiinb\xc9\xa8, ax gati \n', 'niyti run n\xc3\xa1 bniety b\xc9\xa8nduld.\n']
['21\xe2\x80\x89Deni bza Jes\xc3\xbas ruy ax z\xc3\xa9gacny \n']
['nez Tiro ne Sid\xc3\xb3n. 22\xe2\x80\x89Chiy nezqui \n', 'rbez tuby bniety gunaa ni z\xc3\xa1 nez \n', 'rut l\xc3\xa1 Cana\xc3\xa1n, ax rb\xc9\xa8xtiab raipb\xc9\xa8 \n', 'Jes\xc3\xbas:\n', '\xe2\x80\x94\xc2\xa1Dad, Llingaan David, \n', 'blaslaazbiu nare! Llindxaapa nuu \n', 'b\xc9\xa8ndxab l\xc3\xa1anby.\n']
['23\xe2\x80\x89Chiy Jes\xc3\xbas qu\xc9\xa8t xi cuaibtiny. \n', 'Ax gubii de xp\xc9\xa8nny rut zuguaany, \n', 'raipdeb laany:\n', '\xe2\x80\x94Baanbiu cuend gunaac ax \n', 'gutsbiub chiab, te rb\xc9\xa8xtiatib \n', 'zanaldb\xc9\xa8 dunn\xc9\xa8.\n']
['24\xe2\x80\x89Chiy gunii Jes\xc3\xbas:\n', '\xe2\x80\x94Dios bxiaaldny nare par gacn\xc3\xada \n', 'p\xc3\xbarzi de bniety Israel ni z\xc3\xa9 nez mal.\n']
['25\xe2\x80\x89Per bniety gunaaqui g\xc3\xbceb \n', 'guzullibb\xc9\xa8 lo Jes\xc3\xbas, raipb\xc9\xa8 laany:\n', '\xe2\x80\x94\xc2\xa1Dad, gucn\xc3\xa9biu nare!\n']
['26\xe2\x80\x89Jes\xc3\xbas cuaibny:\n', '\xe2\x80\x94Qu\xc9\xa8t n\xc3\xa1ti g\xc3\xbcen idz\xc9\xa8c\xc3\xa1 bniety \n', 'guechtily lo lliinni par ideedb\xc9\xa8ni de \n', 'beecu.\n']
['27\xe2\x80\x89Bnietqui cuaibb\xc9\xa8:\n', '\xe2\x80\x94Guld\xc3\xadcbiu, Dad, per de beecu \n', 'ropacdem de biu ni riab nigu\xc3\xa9t \n', 'xm\xc9\xa8lly ni rac xicuni laadem.\n']
['28\xe2\x80\x89Chiyru raipy Jes\xc3\xbas laab:\n', '\xe2\x80\x94\xc2\xa1Gunaa, li\xc3\xbasizacu guld\xc3\xadpacu \n', 'reldilaazu nare! Su gac zec ni \n', 'rcaazu.\n', 'Ax h\xc3\xb3racqui biac llindxaapb\xc9\xa8.\n']
['29\xe2\x80\x89Jes\xc3\xbas bdiiany ruy ax bdz\xc9\xa8nny \n', 'de nez ruu nis xte Galilea, chiy \n', 'bieepny quia tuby dany ax guriny \n']
['ruy. 30\xe2\x80\x89Quesentiand zieny bniety \n', 'bdxasaa rut zuguaany. G\xc3\xbcen\xc3\xa9deb \n', 'de bniety ni n\xc3\xa1 coj, de bniety ni \n', 'n\xc3\xa1 ciagu, de ni n\xc3\xa1 mancu, de ni n\xc3\xa1 \n', 'g\xc3\xbap ne zienziru de bniety racx\xc3\xba \n', 'bdz\xc9\xa8\xc9\xa8deb lo Jes\xc3\xbas, ax bsiacny \n']
['laadeb. 31\xe2\x80\x89Parzi quesentiand rdxalo \n', 'de bniety chi gun\xc3\xa1deb arelee ruee \n', 'de g\xc3\xbap diidx, ne de mancu abiacdeb, \n', 'chiy de coj arelee rzadeb, ne de \n', 'ciagu arianlodeb. Ax guzulo rniideb \n', 'de diidx zaac par Dios xte Israel.\n']
['32\xe2\x80\x89Jes\xc3\xbas gur\xc9\xa8dxny de xp\xc9\xa8nny, ax \n', 'raipny laadeb:\n', '\xe2\x80\x94Rg\xc3\xa1czaca de bnietqu\xc9\xa8, te pur \n', 'aguc chon dxi zuguan\xc3\xa9deb nare \n', 'ne qu\xc9\xa8t caatideb xi iquiindeb. Qu\xc9\xa8t \n', 'rcaaztia ixiaaldadeb lizdeb sin qu\xc9\xa8t \n', 'iquiindeb te qu\xc9\xa8t gun yabxcaydeb \n', 'lo nez.\n']
['33\xe2\x80\x89Chiy raipy de xp\xc9\xa8nny laany:\n', '\xe2\x80\x94Per, \xc2\xbfcal\xc3\xad idxialn\xc9\xa8 ni iquiiny \n', 'bniety guilli\xc3\xbac ne nezqu\xc9\xa8 ruteete \n', 'rbezti nezqu\xc9\xa8?\n']
['34\xe2\x80\x89Jes\xc3\xbas gunabdiidxny laadeb:\n', '\xe2\x80\x94\xc2\xbfB\xc3\xa9ld guechtily caat?\n', 'Laadeb cuaibdeb:\n', '\xe2\x80\x94Gadz guechtily cun stuudx beld.\n']
['35\xe2\x80\x89Chiyru gunabee Jes\xc3\xbas guri \n']
['irate de bnietqui lo yiu. 36\xe2\x80\x89Ax \n', 'cu\xc3\xa1any gadz guechtilqui cun de \n', 'beldqui, bdeedny gracy Dios. \n', 'Chiyru bllullny de guechtilqui ne \n', 'de beldqui bdeedny de xp\xc9\xa8nny par \n', 'gudiizdebni lo irate de bnietqui. \n']
['37\xe2\x80\x89Iratedeb bquiindeb axt bialdeb \n', 'ne bcharuldeb dz\xc9\xa8 gadz dxumy de \n']
['ni biian. 38\xe2\x80\x89De ni bquiinqui laadeb \n', 'n\xc3\xa1deb tap mily bniety nguiu, chiy \n', 'ir\xc9\xa8nqu\xc9\xa8 de bniety gunaa ne de \n']
['bniiny. 39\xe2\x80\x89Chiyru raipy Jes\xc3\xbas laadeb: \n', '\xe2\x80\x9cAzaa.\xe2\x80\x9d Ax biiuny l\xc3\xa1ani barcu z\xc3\xa9ny \n', 'nez rut l\xc3\xa1 Magdala.\n']
['16  De fariseu cun de saduceu \n', 'g\xc3\xbcedeb rut zuguaa Jes\xc3\xbas, \n', 'ne par g\xc3\xbandeb prueb laany ax \n', 'gunaabdeb g\xc3\xbanny tuby milagr\xc9\xa8 zec \n']
['tuby seny dec pur Dios z\xc3\xa9edny. 2\xe2\x80\x89Per \n', 'Jes\xc3\xbas cuaibny lodeb:\n', '\xe2\x80\x94De gudxi chi rguiaat xnia \n', 'llayabaa, ax rniit dec g\xc3\xbcen dxi gac \n']
['ill\xc3\xad te pur xnia llayabaa. 3\xe2\x80\x89Chiy de \n', 'sidoo chi rni\xc3\xa1t xnia llayabaa ne \n', 'riz\xc3\xa1, ax rniit dec rnia gac andxir\xc3\xa9. \n', '\xc2\xa1B\xc9\xa8ndix\xc3\xbadeni! Anre belati n\xc3\xa1nt\xc9\xa8 xi \n', 'zelo de seny xte llayabaa, \xc2\xbfx\xc3\xadnii \n', 'qu\xc9\xa8t racbeet xi zelo de seny ni \n']
['cani\xc3\xa1t anre? 4\xe2\x80\x89\xc2\xa1De b\xc9\xa8ny mal! Qu\xc9\xa8t \n', 'xi reldilaaztit ax rnaabt\xc9\xa8 g\xc3\xbana \n', 'tuby milagr\xc9\xa8, per qu\xc9\xa8tru xi ini\xc3\xa1tit \n', 'quesoltisy zec ni gudeed Jon\xc3\xa1s.\n', 'Chiyru bs\xc3\xa1anac Jes\xc3\xbas laadeb, \n', 'z\xc3\xa9gacny.\n']
['5\xe2\x80\x89Chiy gudeedn\xc3\xa9ny de xp\xc9\xa8nny \n', 'stuby lad nisqui, per de xp\xc9\xa8nny \n', 'bianlaazdeb nian\xc3\xa9deb guechtily. \n']
['6\xe2\x80\x89Parzi chi raipy Jes\xc3\xbas laadeb:\n', '\xe2\x80\x94Gulcualo cun levadur xte de \n', 'fariseu ne xte de saduceu.\n']
['7\xe2\x80\x89Chiy guzulo raipdeb de saadeb:\n', '\xe2\x80\x94Laany guniiny dunn\xc9\xa8 ziy pur ni \n', 'qu\xc9\xa8t caatin guechtily.\n']
['8\xe2\x80\x89Jes\xc3\xbas gucbeeny xi caniideb ax \n', 'raipny laadeb:\n', '\xe2\x80\x94\xc2\xbfX\xc3\xadnii rniit dec qu\xc9\xa8t caat \n', 'guechtily? \xc2\xa1X\xc3\xadpalza gulliaaza \n']
['reldilaazt\xc9\xa8! 9\xe2\x80\x89\xc2\xbfTa axtan qu\xc9\xa8t racbeet? \n', '\xc2\xbfTa qu\xc9\xa8t renelaazt\xc9\xa8 chi gudiizia gaay \n', 'guechtily lo gaay mily bniety, chiy \n', 'sb\xc3\xa9ld dxumyll\xc9\xa8 ni biianqui bteet? \n']
['10\xe2\x80\x89Ne ziyza, \xc2\xbfta qu\xc9\xa8t renelaazt\xc9\xa8 chi \n', 'gudiizia gadz guechtily lo tap mily \n', 'bniety, dz\xc9\xa8 b\xc3\xa9ld dxumyll\xc9\xa8ni btopt\xc9\xa8? \n']
['11\xe2\x80\x89\xc2\xbfX\xc3\xadnii qu\xc9\xa8t racbeet dec nare qu\xc9\xa8t \n', 'caniitia laat pur guechtily? Nare \n', 'caniia laat gulcualo cun levadur xte \n', 'de fariseu ne xte de saduceu.\n']
['12\xe2\x80\x89Chiyru gucbee de xp\xc9\xa8nny dec \n', 'qu\xc9\xa8t cayaiptiny laadeb pur levadur \n', 'xte guechtily sino que laany zelo \n', 'xtiidxny dec icualodeb pur ni rseed \n', 'de fariseu ne de saduceu.\n']
['13\xe2\x80\x89Chi bdz\xc9\xa8ny Jes\xc3\xbas nez Cesarea \n', 'de Filipo, laany gunabdiidxny de \n', 'xp\xc9\xa8nny:\n', '\xe2\x80\x94\xc2\xbfXi rnii de bniety, t\xc3\xba nare?\n']
['14\xe2\x80\x89Laadeb cuaibdeb:\n', '\xe2\x80\x94Nuudeb rniideb dec laabiu n\xc3\xa1biu \n', 'Juany Bautist. Nuuzadeb rniideb \n', 'dec laabiu n\xc3\xa1biu profet gulal ni \n', 'bdial\xc3\xa1 El\xc3\xadas. Ne nuuzadeb rniideb \n', 'dec laabiu n\xc3\xa1biu profet gulal ni \n', 'bdial\xc3\xa1 Jerem\xc3\xadas o stuby de profet \n', 'gulal.\n']
['15\xe2\x80\x89Chiyru raipny laadeb:\n', '\xe2\x80\x94Laat, \xc2\xbfxi rniit, t\xc3\xba nare?\n']
['16\xe2\x80\x89Chiy cuaby Sim\xc3\xb3ny Bed:\n', '\xe2\x80\x94Laabiu n\xc3\xa1biu Crist, Lliin Dios ni \n', 'rbez nab\xc3\xa1ny.\n']
['17\xe2\x80\x89Ax raipy Jes\xc3\xbas laab:\n', '\xe2\x80\x94Dichos li\xc3\xba Sim\xc3\xb3ny, llingaan \n', 'Jon\xc3\xa1s, te pur gati b\xc9\xa8ngu\xc9\xa8chliuti \n', 'gunii li\xc3\xba xa iniiu sino que Xtada \n']
['ni rbez llayabaa. 18\xe2\x80\x89Ne nare rniia \n', 'li\xc3\xba dec li\xc3\xbay Bed, zelo diidxqui \n', '\xe2\x80\x9cguia\xe2\x80\x9d, ax pur li\xc3\xba idiac\xc3\xa1 de ni gac \n', 'xp\xc9\xa8nnia ne nicl\xc9\xa8 guelguty aqu\xc9\xa8t \n']
['initloti laadeb. 19\xe2\x80\x89Nare in\xc9\xa8\xc9\xa8dxa li\xc3\xba \n', 'guelrnabee ni z\xc3\xa1 llayabaa, ax ni \n', 'iniiu anap perd\xc3\xb3n lo gu\xc9\xa8chliur\xc3\xa9 \n', 'ziyza anapb\xc9\xa8 perd\xc3\xb3n llayabaa. \n', 'Chiy ni iniiu qu\xc9\xa8t napti perd\xc3\xb3n lo \n', 'gu\xc9\xa8chliur\xc3\xa9 ziyza qu\xc9\xa8t naptib perd\xc3\xb3n \n', 'llayabaa.\n']
['20\xe2\x80\x89Chiyru raipy Jes\xc3\xbas de xp\xc9\xa8nny \n', 'dec qu\xc9\xa8t tu loti chatixteedeb dec \n', 'laaniy Crist.\n']
['21\xe2\x80\x89Desd\xc9\xa8 chiy guzulo gudixteeny \n', 'lo de xp\xc9\xa8nny dec n\xc3\xa1 par chiany \n', 'Jerusal\xc3\xa9n, ne de gurtisy xte Israel \n', 'cun de bxoz ni rnabee de bxoz ne \n', 'de maistr\xc9\xa8 ni n\xc3\xa1n ley, laadeb n\xc3\xa1 ni \n', 'quesentiand guelzii iteeddeb laany. \n', 'Raipny de xp\xc9\xa8nny dec de bnietqui \n', 'quinx\xc3\xba laany, per ni rion dxi sb\xc3\xadi \n']
['ib\xc3\xa1nny stuby. 22\xe2\x80\x89Chiy g\xc3\xbcen\xc3\xa9 Bed \n', 'laany tuby lad, ax raipb\xc9\xa8 laany:\n', '\xe2\x80\x94\xc2\xa1Dios qu\xc9\xa8t cuelaazny laabiu, \n', 'Dad! \xc2\xa1Laany qu\xc9\xa8t cuelaazny laabiu \n', 'teedbiu ziy!\n']
['23\xe2\x80\x89Per Jes\xc3\xbas gubiecquiny, ax \n', 'raipny Bed:\n', '\xe2\x80\x94\xc2\xa1Bsaan nare, b\xc9\xa8ndxab!, qu\xc9\xa8t runu \n', 'storb\xc9\xa8 nare. Te pur gati pur Diosti \n', 'z\xc3\xa9ed de xgab ni runuc sino que \n', 'xgabzigac b\xc9\xa8ngu\xc9\xa8chliung runu.\n']
['24\xe2\x80\x89Chiyru raipy Jes\xc3\xbas irate de \n', 'xp\xc9\xa8nny:\n', '\xe2\x80\x94Belati nuu ni rcaaz gac xp\xc9\xa8nnia \n', 'qu\xc9\xa8t n\xc3\xa1ti par g\xc3\xbanb\xc9\xa8 zec ni n\xc3\xa1 xgabb\xc9\xa8, \n', 'g\xc3\xbcelaazb\xc9\xa8 guelziitisy ni teedb\xc9\xa8 ne \n']
['sanaldb\xc9\xa8 nare. 25\xe2\x80\x89Te pur elqu\xc9\xa8 ni \n', 'mazru run pur guelnab\xc3\xa1ny ni napb\xc9\xa8 \n', 'lo gu\xc9\xa8chliur\xc3\xa9 zuu chi initb\xc9\xa8ni. Per \n', 'elqu\xc9\xa8 ni gaty pur nare, laab zapb\xc9\xa8 \n']
['guelnab\xc3\xa1ny lo Dios. 26\xe2\x80\x89X\xc3\xadteete parti \n', 'g\xc3\xban bniety gan irate de cos ni nuu \n', 'lo gu\xc9\xa8chliu ne belati canitb\xc9\xa8 laab \n', 'lo Dios. Te pur qu\xc9\xa8t xo siiti bniety \n']
['guelnab\xc3\xa1ny llayabaa. 27\xe2\x80\x89Ne nare \n', 'Bniety ni bxiaald Dios, chi guelda \n', 'stuby, nare zelda cun guelrnabee \n', 'xte Xtada Dios ne cun de \xc3\xa1ngl\xc9\xa8 \n', 'xtenny par isi\xc3\xa1lda cad tuby bniety \n']
['seg\xc3\xban ni baanb\xc9\xa8. 28\xe2\x80\x89Rguixtiia lot dec \n', 'nuu de ni zuguaa ruc qu\xc9\xa8t gatytideb \n', 'sin qu\xc9\xa8t ini\xc3\xa1deb nare Bniety ni \n', 'bxiaald Dios, zelda cun guelrnabee \n', 'xtena par inabiia.\n', 'g\xc3\xbcen\xc3\xa9ny Bed, Jacob cun \n']
['17  Chi gudeed xoop dxi, Jes\xc3\xbas \n', 'Juany bets Jacob, idapzideb g\xc3\xbcedeb \n']
['quia tuby danyroo. 2\xe2\x80\x89Chiy quia \n', 'danyqui, nez lodeb bchu zec ni \n', 'n\xc3\xa1 Jes\xc3\xbas. Quesentiand bcuabch\xc3\xa1a \n', 'lony zecpacza ni rcuabch\xc3\xa1a gubidx, \n', 'chiy nguits ne rcuabch\xc3\xa1aza guc de \n']
['xabny. 3\xe2\x80\x89Ax horqui gun\xc3\xa1deb Mois\xc3\xa9s \n', 'cun El\xc3\xadas cayuen\xc3\xa9deb Jes\xc3\xbas diidx. \n']
['4\xe2\x80\x89Chiy raipy Bed Jes\xc3\xbas:\n', '\xe2\x80\x94Dad, \xc2\xa1x\xc3\xadpalza g\xc3\xbcenza n\xc3\xa9 dunn\xc9\xa8 \n', 'zuguaan rur\xc3\xa9n! Belati rcaazbiu \n', 'idxann\xc9\xa8 chon ranchiin, tubyni par \n', 'laabiu, stubyni par Mois\xc3\xa9s chiy \n', 'stubyni par El\xc3\xadas.\n']
['5\xe2\x80\x89Lalzi ni canii Bed ziy, biat tuby \n', 'z\xc3\xa1 rcuabch\xc3\xa1a ni bcuaa blda quiadeb, \n', 'chiy l\xc3\xa1ani z\xc3\xa1qui b\xc3\xadeny rsee tuby ni \n', 'gunii:\n', '\xe2\x80\x94Bnietr\xc3\xa9 rac llingaana ni \n', 'l\xc3\xa1 rcaaza, ne ni quesentiand \n', 'rzaclaazn\xc3\xada. Gulcuadiag xtiidxb\xc9\xa8.\n']
['6\xe2\x80\x89Chi bindiag de xp\xc9\xa8ny Jes\xc3\xbas de \n', 'diidxqui ax guzullibdeb axt lo \n', 'yiu guzu lodeb, ne quesentiand \n']
['bdxibdeb. 7\xe2\x80\x89Chiyru gubii Jes\xc3\xbas rut \n', 'zuguaadeb ax bguaaldny laadeb, \n', 'raipny laadeb:\n', '\xe2\x80\x94Gulchas\xc3\xba, qu\xc9\xa8t rdxibt\xc9\xa8.\n']
['8\xe2\x80\x89Chiy chi bldiaslodeb aqu\xc9\xa8tru tu \n', 'gun\xc3\xa1tideb, tubyzi Jes\xc3\xbas azuguaa \n', 'ruy.\n']
['9\xe2\x80\x89Ax lalzi cayiatdeb quia danyqui, \n', 'raipy Jes\xc3\xbas laadeb:\n', '\xe2\x80\x94Qu\xc9\xa8t tu chag\xc3\xbcen\xc3\xa9tit diidx ni \n', 'agun\xc3\xa1t, axtisy chi agub\xc3\xadi gub\xc3\xa1ny \n', 'Bniety ni bxiaald Dios.\n']
['10\xe2\x80\x89Chiy gunabdiidx de xp\xc9\xa8nnyqui \n', 'laany:\n', '\xe2\x80\x94\xc2\xbfX\xc3\xadnii rnii de maistr\xc9\xa8 ni n\xc3\xa1n ley \n', 'dec nidoote El\xc3\xadas n\xc3\xa1 par gueed?\n']
['11\xe2\x80\x89Jes\xc3\xbas cuaibny:\n', '\xe2\x80\x94Didxld\xc3\xadqu\xc9\xa8y nidoote El\xc3\xadas gueed \n']
['ne laab cuexnezb\xc9\xa8 irate. 12\xe2\x80\x89Per nare \n', 'rniia laat dec El\xc3\xadas abeedb\xc9\xa8, ax qu\xc9\xa8t \n', 'niumbeetideb laab zec ni n\xc3\xa1 par \n', 'niumbeedeb laab, bann\xc3\xa9deb laab \n', 'zectisy ni bcaazdeb. Anre ziytiziac \n', 'guelzii iteeddeb nare Bniety ni \n', 'bxiaald Dios.\n']
['13\xe2\x80\x89Chiyru gucbee de xp\xc9\xa8nny dec \n', 'pur Juany Bautistiy caniiny.\n']
['14\xe2\x80\x89Chi bdz\xc9\xa8ndeb rut zuguaa de \n', 'bniety ax gubii tuby bniety nguiu \n', 'lo Jes\xc3\xbas, chiy guzullibb\xc9\xa8 lony raipb\xc9\xa8 \n', 'laany:\n']
['15\xe2\x80\x89\xe2\x80\x94Dad, blaslaazbiu llingaana \n', 'purzi quesentiand guelzii cadeedby \n', 'racby guelguidx ratiia. Zienzi g\xc3\xbcelt \n']
['riabby lo bal o lo nisza. 16\xe2\x80\x89Rur\xc3\xa9 \n', 'bedn\xc3\xadaby lo de xp\xc9\xa8nbiu, per qu\xc9\xa8t \n', 'chaleeti isiacdeb laaby.\n']
['17\xe2\x80\x89Chiyru cuaby Jes\xc3\xbas:\n', '\xe2\x80\x94\xc2\xbfX\xc3\xadpalza laat de b\xc9\xa8nduld niy qu\xc9\xa8t \n', 'reldilaazt\xc9\xa8 nare? \xc2\xa1X\xc3\xa1tidxaza rquiiny \n', 'suguan\xc3\xada laat ne x\xc3\xa1tidxa g\xc3\xbcelaazn\xc3\xada \n', 'laat! Gultan\xc3\xa9 bniinqu\xc9\xa8 rur\xc3\xa9n.\n']
['18\xe2\x80\x89Chiyru gudildn\xc3\xa9 Jes\xc3\xbas \n', 'b\xc9\xa8ndxabqui, gunabeeny bdiiangui \n', 'l\xc3\xa1ani bniinqui ax h\xc3\xb3racqui biacby.\n']
['19\xe2\x80\x89Chi bra de bnietqui br\xc9\xa8\xc9\xa8ch, \n', 'chiyru gunabdiidx de xp\xc9\xa8ny Jes\xc3\xbas \n', 'laany:\n', '\xe2\x80\x94\xc2\xbfX\xc3\xadnii qu\xc9\xa8t g\xc3\xbceleeti nib\xc3\xa9en \n', 'b\xc9\xa8ndxabqui l\xc3\xa1ani bniinqui?\n']
['20\xe2\x80\x89Chiy raipy Jes\xc3\xbas laadeb:\n', '\xe2\x80\x94Te pur laat gullieezy reldilaazt\xc9\xa8 \n', 'nare. Rguixtiia lot belrulati \n', 'guld\xc3\xadpact\xc9\xa8 reldilaazt\xc9\xa8 ax masqu\xc9\xa8 \n', 'zeczipac tuby biny xte mostaza n\xc3\xa1 \n', 'guelreldilaaz xtent\xc9\xa8, zelee gaipt\xc9\xa8 \n', 'danyr\xc3\xa9: \xe2\x80\x9cQuegubic\xc3\xa1 ruc, g\xc3\xbcesub \n', 'stuby lat\xe2\x80\x9d, ne danyqu\xc9\xa8 scuadiagni \n', 'xtiidxt\xc9\xa8. Qu\xc9\xa8t xi niacti nag\xc3\xa1n par \n']
['laat. 21\xe2\x80\x89Per par idiia saa de b\xc9\xa8ndxabr\xc3\xa9 \n', 'n\xc3\xa1 par icuuant\xc9\xa8 ne inaabt\xc9\xa8 lo Dios.\n']
['22\xe2\x80\x89Lalzi ni candzadeb de nez \n', 'Galilea cun Jes\xc3\xbas, laany raipny \n', 'laadeb:\n', '\xe2\x80\x94Nare Bniety ni bxiaald Dios, \n']
['zaca entriagu laznaa de b\xc9\xa8ny 23\xe2\x80\x89ax \n', 'sguinx\xc3\xbadeb naa. Per ni rion dxi sb\xc3\xadi \n', 'ib\xc3\xa1nia stuby.\n', 'Chi bindiag de xp\xc9\xa8nny ziy \n', 'quesentiand nalas guzacdeb.\n']
['24\xe2\x80\x89Chi bdz\xc9\xa8ny Jes\xc3\xbas cun de xp\xc9\xa8nny \n', 'gu\xc9\xa8dx Capernaum, de ni run cobr\xc9\xa8 \n', 'impuest xte yudoo g\xc3\xbcedeb rut \n', 'zuguaa Bed chiy gunabdiidxdeb \n', 'laab:\n', '\xe2\x80\x94\xc2\xbfTa rguilly xmaistru impuest xte \n', 'yudoo?\n']
['25\xe2\x80\x89Bed cuaibb\xc9\xa8:\n', '\xe2\x80\x94Rguillylab impuest.\n', 'Chiy chi biiu Bed laniuu rut \n', 'zuguaa Jes\xc3\xbas, nidoote laany \n', 'gunin\xc3\xa9ny laab, raipny laab:\n', '\xe2\x80\x94\xc2\xbfXi rniiu Sim\xc3\xb3ny? \xc2\xbfT\xc3\xba de rguilly \n', 'impuest lo de rey xte lo gu\xc9\xa8chliur\xc3\xa9? \n', '\xc2\xbfTa de b\xc9\xa8nladxacdeb o de b\xc9\xa8nz\xc3\xadt?\n']
['26\xe2\x80\x89Chiy cuaby Bed:\n', '\xe2\x80\x94De b\xc9\xa8nz\xc3\xadt.\n', 'Chiyru gunii Jes\xc3\xbas:\n', '\xe2\x80\x94Chiy de b\xc9\xa8nladxdeb qu\xc9\xa8t n\xc3\xa1ti par \n']
['quillydeb impuest. 27\xe2\x80\x89Per par qu\xc9\xa8t tu \n', 'idxiich, g\xc3\xbcenru g\xc3\xbce ruu nis, bcuaa \n', 'anzuel xtenu. Chiy primer beld ni \n', 'inaazu ax gul\xc3\xa9em. Lanruum idxialu \n', 'tuby m\xc9\xa8ly, ne m\xc9\xa8lyqui zaldiy par \n', 'quilliu impuest xtena ne xtenu. Pur \n', 'ningui chi aguliiu m\xc9\xa8lyqui, g\xc3\xbcetilly \n', 'impuestqui.\n']
['18  L\xc3\xa1ani de dxiacqui de xp\xc9\xa8ny \n', 'Jes\xc3\xbas g\xc3\xbcebinuudeb laany, \n', 'chiy gunabdiidxdebny:\n', '\xe2\x80\x94\xc2\xbfT\xc3\xba n\xc3\xa1 ni mazru sac lo \n', 'guelrnabee xte Dios?\n']
['2\xe2\x80\x89Chiyru gur\xc9\xa8dx Jes\xc3\xbas tuby bniniin \n']
['bzuubny glaydeb 3\xe2\x80\x89ax guniiny:\n', '\xe2\x80\x94Rguixtiia lot belati laat qu\xc9\xa8t \n', 'yialaazt\xc9\xa8 pur de xtuldt\xc9\xa8 ne belati \n', 'qu\xc9\xa8t gact\xc9\xa8 zecpacza tuby bniniin, \n', 'qu\xc9\xa8t xo yiiutit lo guelrnabee xte \n']
['Dios. 4\xe2\x80\x89Bniety ni g\xc3\xbanbichiin nez lo \n', 'Dios, gacb\xc9\xa8 zec bniniinr\xc3\xa9, laab\xc9\xa8y \n', 'n\xc3\xa1 ni mazru sacb\xc9\xa8 lo guelrnabee \n']
['xte Dios. 5\xe2\x80\x89Ne tutix ni gacn\xc3\xa9 tuby \n', 'bniniin pur nare, laab cayacn\xc3\xa9b \n', 'nare.\n']
['6\xe2\x80\x89\xe2\x80\x99Per tutix bniety ni cugueeu \n', 'tuby de ni teste g\xc3\xbceldilaaz nare \n', 'par g\xc3\xbanb\xc9\xa8 duld, par laab g\xc3\xbcenru \n', 'su ildiibdeb tuby guia xte mulin \n', 'gu\xc9\xa8nyb\xc9\xa8 chaz\xc3\xa1alddeb laab lo nisdoo. \n']
['7\xe2\x80\x89\xc2\xa1Rniaczaqu\xc9\xa8ng par bniety gu\xc9\xa8chliu \n', 'nuu zienzi ni run, run bniety duld! \n', 'Nuupac de malqu\xc9\xa8 lo gu\xc9\xa8chliu, \xc2\xa1per \n', 'probll\xc9\xa8za n\xc3\xa1 bniety ni cugueeu \n', 'stuby bniety par g\xc3\xban duld!\n']
['8\xe2\x80\x89\xe2\x80\x99Pur ningui belati lagac noo, o \n', 'belati lagac niiu run, runu duld, \n', 'g\xc3\xbcenru btiiuni, bz\xc3\xa1aldni zit. Te \n', 'pur g\xc3\xbcenru chuu llayabaa cun tuby \n', 'ladzi noo, o tuby ladziza niiu que \n', 'no chuu cun iroplad noo, o cun \n', 'iropladza niiu lo bal ni qu\xc9\xa8t ch\xc3\xbauti \n']
['dxi yiuu. 9\xe2\x80\x89Ziyza belati lagac bsloo \n', 'run runu duld, gul\xc3\xa9eni bz\xc3\xa1aldni zit. \n', 'Te pur mazru g\xc3\xbcen chuu llayabaa \n', 'cun tuby ladzini, que no chuu cun \n', 'iropladni lo bal xte infiern\xc9\xa8.\n']
['10\xe2\x80\x89\xe2\x80\x99Qu\xc9\xa8t g\xc3\xbantit despresy nic tuby \n', 'de bniety ni n\xc3\xa1 zec tuby bniniin \n', 'pur ni teste g\xc3\xbceldilaazdeb nare, te \n', 'pur rguixtiia lot dec de \xc3\xa1ngl\xc9\xa8 ni \n', 'cacualo laadeb zuguaa nez lo Xtada \n']
['ni rbez llayabaa. 11\xe2\x80\x89Ne nare Bniety \n', 'ni bxiaald Dios zelda par de bniety \n', 'ni qu\xc9\xa8t z\xc3\xa9 xnez Dios te par ildaadeb \n', 'lo duld.\n']
['12\xe2\x80\x89\xe2\x80\x99Zecqu\xc9\xa8 belati tuby bniety napb\xc9\xa8 \n', 'tuby gayuaa ll\xc3\xadily ne chiy itiiunb\xc9\xa8 \n', 'tubym\xc9\xa8 ax, \xc2\xbftatix qu\xc9\xa8t is\xc3\xa1anb\xc9\xa8 \n', 'dz\xc9\xa8 noventa y nuevm\xc9\xa8 lo guiix \n', 'par chat\xc3\xadilyb\xc9\xa8 ll\xc3\xadily ni gunityqui? \n']
['13\xe2\x80\x89Ne belati idxialb\xc9\xa8m, mazrudxa \n', 'saclaazb\xc9\xa8 pur laam que pur noventa \n', 'y nuev de ll\xc3\xadily ni qu\xc9\xa8t gunityqui. \n']
['14\xe2\x80\x89Anre ziyzaqu\xc9\xa8y Xtadt\xc9\xa8 ni rbez \n', 'llayabaa qu\xc9\xa8t rcaaztiny niti nic tuby \n', 'de ni reldilaaz laany.\n']
['15\xe2\x80\x89\xe2\x80\x99Belati xi tuby mal gunn\xc3\xa9 tuby \n', 'de soo li\xc3\xba, ax li\xc3\xbaiscu gunin\xc3\xa9b par \n', 'gacbeeb xi faltqui abaanb\xc9\xa8, ne \n', 'belati g\xc3\xbanb\xc9\xa8 cuend xtiidxu ax \n']
['abaaniu ganb\xc9\xa8. 16\xe2\x80\x89Per belati qu\xc9\xa8t \n', 'g\xc3\xbanb\xc9\xa8 cuend li\xc3\xba, g\xc3\xbcen\xc3\xa9 tiop o chon \n', 'bniety de testigu par chanin\xc3\xa9tb\xc9\xa8. \n']
['17\xe2\x80\x89Chiy belati nicl\xc9\xa8 laadeb qu\xc9\xa8t \n', 'icuadiagtib xtiidxdeb, chiyru \n', 'gudixtee lo irate de sanizenuut xnez \n', 'Dios. Ne belati nicl\xc9\xa8 xtiidx ira de \n', 'saat qu\xc9\xa8t icuadiagb\xc9\xa8, chiy aqu\xc9\xa8t n\xc3\xa1ti \n', 'par gapt\xc9\xa8b zec tuby saat. Gulg\xc3\xa1pb\xc9\xa8 \n', 'zec tuby b\xc9\xa8ny ni qu\xc9\xa8t reldilaazti \n', 'Dios, o zec tuby b\xc9\xa8ny ni run cobr\xc9\xa8 \n', 'impuest par Roma.\n']
['18\xe2\x80\x89\xe2\x80\x99Nare rguixtiia lot dec tutix \n', 'bniety ni gac perd\xc3\xb3n lo gu\xc9\xa8chliur\xc3\xa9 \n', 'pur irate de sanizenuut xnez Dios \n', 'pur ni rialaazqu\xc9\xa8 bnietqui mal ni \n', 'baanb\xc9\xa8, ax ziyza anapb\xc9\xa8 perd\xc3\xb3n \n', 'llayabaa. Chiy tutix bniety ni qu\xc9\xa8t \n', 'gac perd\xc3\xb3n lo gu\xc9\xa8chliur\xc3\xa9 pur irate \n', 'de sanizenuut xnez Dios pur ni qu\xc9\xa8t \n', 'rialaaz bnietqui mal ni baanb\xc9\xa8, ax \n', 'ziyza qu\xc9\xa8t naptib perd\xc3\xb3n llayabaa.\n']
['19\xe2\x80\x89\xe2\x80\x99Ne ziyza rniia laat belati lo \n', 'gu\xc9\xa8chliur\xc3\xa9 ch\xc3\xbau tiopt\xc9\xa8 idxadiidxt\xc9\xa8 \n', 'xi inaabt\xc9\xa8 lo Xtada Dios ni rbez \n', 'llayabaa, laany sn\xc9\xa8\xc9\xa8dxny ni inaabt\xc9\xa8. \n']
['20\xe2\x80\x89Te pur rut rdxasaa tiop o chon \n', 'bniety pur nare, a nare zuguaa \n', 'glaydeb.\n']
['21\xe2\x80\x89Chiy gubii Bed gunabdiidxb\xc9\xa8 \n', 'Jes\xc3\xbas:\n', '\xe2\x80\x94Dad, \xc2\xbfb\xc3\xa9ld g\xc3\xbcelt n\xc3\xa1 par g\xc3\xbana \n', 'perd\xc3\xb3n tuby de s\xc3\xa1a ni runn\xc3\xa9 xi \n', 'runn\xc3\xa9 nare? \xc2\xbfTa axt gadz g\xc3\xbcelt?\n']
['22\xe2\x80\x89Jes\xc3\xbas cuaibny:\n', '\xe2\x80\x94Gati gadz g\xc3\xbceltsiti, axt pur \n', 'gayuaa g\xc3\xbcelt n\xc3\xa1 par g\xc3\xbanu perd\xc3\xb3n \n', 'tuby de soo.\n']
['23\xe2\x80\x89\xe2\x80\x99Guelrnabee xte Dios n\xc3\xa1 zec \n', 'tuby rey ni baany xgab dec aguld \n', 'quilly de xp\xc9\xa8nb\xc9\xa8 ni nazaaiby lob. \n']
['24\xe2\x80\x89Chiy deni guzulo cabexnezb\xc9\xa8 \n', 'de diinqui cun de ni nazaaiby lob, \n', 'ax bdz\xc9\xa8nn\xc3\xa9deb tuby xmosb\xc9\xa8 ni \n']
['nazaaiby lob pur mill\xc3\xb3n. 25\xe2\x80\x89Ne cun \n', 'bnietqui qu\xc9\xa8t xi naptib par quillyb\xc9\xa8 \n', 'ni nazaaibb\xc9\xa8qui, parzi gunabee \n', 'reyqui it\xc3\xb3odeb laab zec tuby esclav \n', 'cun chialb\xc9\xa8 cun de lliinb\xc9\xa8 ne cun \n', 'irate ni napb\xc9\xa8 par chalee quillyb\xc9\xa8 \n']
['diinqui. 26\xe2\x80\x89Chiyru guzullibb\xc9\xa8 \n', 'lo reyqui, banlasb\xc9\xa8 lob, raipb\xc9\xa8 \n', 'laab: \xe2\x80\x9cDad, g\xc3\xbapbiu paciency nare, \n', 'sguillyca irate ni nazaaibia lobiu.\xe2\x80\x9d \n']
['27\xe2\x80\x89Chiy bg\xc3\xa1 reyqui laab, raipb\xc9\xa8 \n', 'laab dec aqu\xc9\xa8tru xi nazaaibtib, ax \n', 'bsaanb\xc9\xa8 z\xc3\xa9b.\n']
['28\xe2\x80\x89\xe2\x80\x99Per chi bdiiab ruy, chiy \n', 'bchalob tuby bniety ni runn\xc3\xa9b \n', 'dz\xc9\xa8\xc9\xa8ny liz reyqui ne bnietqui \n', 'nazaaibb\xc9\xa8 duudx m\xc9\xa8ly lob. Chiy \n', 'gunaazb\xc9\xa8 laab guzulo rxiib gu\xc9\xa8nyb\xc9\xa8, \n', 'raipb\xc9\xa8 laab: \xe2\x80\x9c\xc2\xa1Gudilly ni nazaaibiu \n']
['luaa!\xe2\x80\x9d 29\xe2\x80\x89Chiy bnietqui guzullibb\xc9\xa8 \n', 'lob, banlasb\xc9\xa8 lob, raipb\xc9\xa8 laab: \xe2\x80\x9cG\xc3\xbap \n', 'paciency nare, sguillyca irate ni \n']
['nazaaibia loo.\xe2\x80\x9d 30\xe2\x80\x89Per laab qu\xc9\xa8t \n', 'nizigueldtib sino que guluub \n', 'bnietqui l\xc3\xa1ani lizguiib axtisy \n']
['quillyb\xc9\xa8 ni zaaibb\xc9\xa8. 31\xe2\x80\x89Parzi chi gun\xc3\xa1 \n', 'iraru de saa ni rundeb dz\xc9\xa8\xc9\xa8ny liz \n', 'reyqui ziy, quesentiand bdxiichdeb \n', 'ax g\xc3\xbcetixteedeb lo rey irate ni guc. \n']
['32\xe2\x80\x89Chiyru gur\xc9\xa8dx reyqui bnietqui, \n', 'raipb\xc9\xa8 laab: \xe2\x80\x9c\xc2\xa1X\xc3\xadpalza gudedca mal \n', 'noo! Nare baania perd\xc3\xb3n irate ni \n']
['nazaaibiu pur banlasu luaa. 33\xe2\x80\x89Ne, \n', '\xc2\xbfx\xc3\xadnii qu\xc9\xa8t nigoo xcumpnieru zec \n']
['ni bgaa li\xc3\xba?\xe2\x80\x9d 34\xe2\x80\x89Chiy de tant ni \n', 'rdxiich reyqui, ax gunabeeb guiagu \n', 'bnietqui axtisy quillyb\xc9\xa8 irate ni \n', 'nazaaibb\xc9\xa8.\n']
['35\xe2\x80\x89Chi gulull gunii Jes\xc3\xbas ziy ax \n', 'guniiny:\n', '\xe2\x80\x94Anre ziyzaqu\xc9\xa8y gunn\xc3\xa9 Xtada \n', 'ni rbez llayabaa laat belati qu\xc9\xa8t \n', 'guld\xc3\xadpact\xc9\xa8 g\xc3\xbant\xc9\xa8 perd\xc3\xb3n de saat.\n']
['19  Chi gulull gunii Jes\xc3\xbas ziy, \n', 'chiy bdiiany nez Galilea ax \n', 'bdz\xc9\xa8nny nez Judea ni n\xc3\xa1 stuby lad \n']
['dets gueeu Jord\xc3\xa1n. 2\xe2\x80\x89Zieny bniety \n', 'guzanald laany, chiy ruy bsiacny de \n', 'bniety racx\xc3\xba.\n']
['3\xe2\x80\x89Ax duudx de fariseu \n', 'g\xc3\xbcebinuudeb Jes\xc3\xbas, ne par g\xc3\xbandeb \n', 'prueb laany ax gunabdiidxdebny:\n', '\xe2\x80\x94\xc2\xbfTa zelee ld\xc3\xa1a bniety chialni pur \n', 'xitill cos?\n']
['4\xe2\x80\x89Jes\xc3\xbas cuaibny:\n', '\xe2\x80\x94\xc2\xbfTa gady guuldt\xc9\xa8 lo xquiits \n', 'Dios loqui rnii dec desde gulo \n', 'Dios \xe2\x80\x9cbanchuuny nguiu ne gunaa?\xe2\x80\x9d \n']
['5\xe2\x80\x89Ax: \xe2\x80\x9cPur ningui nguiu rs\xc3\xa1anb\xc9\xa8 \n', 'xtadb\xc9\xa8 cun xnanb\xc9\xa8 par ibanyn\xc3\xa9b \n', 'chialb\xc9\xa8, chiy iroptedeb an\xc3\xa1deb zec \n']
['tubyzi bniety.\xe2\x80\x9d 6\xe2\x80\x89Ziy xquel aqu\xc9\xa8t \n', 'n\xc3\xa1tideb tiop sino que tubyzi. Pur \n', 'ningui, bniety gu\xc9\xa8chliu qu\xc9\xa8t n\xc3\xa1ti par \n', 'ildasaab ni abchasaa Dios.\n']
['7\xe2\x80\x89Chiy de fariseu raipdeb Jes\xc3\xbas:\n', '\xe2\x80\x94\xc2\xbfXizani gunii Mois\xc3\xa9s dec zelee \n', 'ld\xc3\xa1a bniety chialni, cuntisy gacchuu \n', 'guiits dec agul\xc3\xa1adeb?\n']
['8\xe2\x80\x89Chiyru raipy Jes\xc3\xbas laadeb:\n', '\xe2\x80\x94Bsaanla Mois\xc3\xa9s gac ziy pur caus\xc9\xa8 \n', 'qu\xc9\xa8t rcuadiagt\xc9\xa8 diidx, per gati ziyti \n']
['n\xc3\xa1 ni rac desd\xc9\xa8 gulo. 9\xe2\x80\x89Ne nare rniia \n', 'laat, bniety ni ld\xc3\xa1a chialni ne belati \n', 'gati purti r\xc3\xa1p chialb\xc9\xa8 stuby nguiu \n', 'o stuby gunaa ningui ld\xc3\xa1adeb, ne \n', 'chiy chaguchnaab cun stuby ir\xc9\xa8nqu\xc9\xa8 \n', 'ax duldiy runb\xc9\xa8. Ne ni ruchnaa cun \n', 'tuby ni teste gul\xc3\xa1a chialni, ziyza \n', 'duldiy runb\xc9\xa8.\n']
['10\xe2\x80\x89Chiy gunii de xp\xc9\xa8ny Jes\xc3\xbas:\n', '\xe2\x80\x94Belati ziy n\xc3\xa1 guelguchnaa, \n', 'g\xc3\xbcenru qu\xc9\xa8t guchnaati bniety.\n']
['11\xe2\x80\x89Jes\xc3\xbas cuaibny:\n', '\xe2\x80\x94Gati irati bniety zelee gacbee \n', 'ni caniia, sino que de ni aguudzi \n']
['guelrieny par gacbeeni. 12\xe2\x80\x89Nuu \n', 'bniety desde ralb\xc9\xa8 qu\xc9\xa8t z\xc3\xa9edtib lo \n', 'gu\xc9\xa8chliu par guchnaab, nuuzadeb \n', 'racdeb rm\xc9\xa8dy par qu\xc9\xa8t guchnaadeb, \n', 'chiy nuuza de bniety ni run xgab \n', 'dec g\xc3\xbcenru it\xc9\xa8\xc9\xa8chdeb de didxzaac \n', 'xte Dios xlat ni guchnaadeb. De \n', 'ni rlilo dec zelee ib\xc3\xa1nydeb sin qu\xc9\xa8t \n', 'guchnaatideb, ax qu\xc9\xa8t guchnaatideb.\n']
['13\xe2\x80\x89De bniety g\xc3\xbcen\xc3\xa9deb de bniniin \n', 'rut zuguaa Jes\xc3\xbas par izubnaany \n', 'quiadeby ne par inaabny lo Dios \n', 'pur laadeby. Per de xp\xc9\xa8nny guzulo \n', 'rdildn\xc3\xa9deb de ni g\xc3\xbcen\xc3\xa9 laadeby. \n']
['14\xe2\x80\x89Chiyru raipy Jes\xc3\xbas laadeb:\n', '\xe2\x80\x94Gulsaan guedn\xc3\xa1 de bniniin nare, \n', 'qu\xc9\xa8tru rcuat. Te pur guelrnabee \n', 'xte Dios n\xc3\xa1 par de bniety ni n\xc3\xa1 zec \n', 'laadeby.\n']
['15\xe2\x80\x89Chiyru bzubnaa Jes\xc3\xbas quia de \n', 'bniniinqui, ax z\xc3\xa9gacny.\n']
['16\xe2\x80\x89Tuby bniety g\xc3\xbceb rut zuguaa \n', 'Jes\xc3\xbas, chiy gunabdiidxb\xc9\xa8 laany:\n', '\xe2\x80\x94G\xc3\xbcen Maistr\xc9\xa8, \xc2\xbfxi de cos g\xc3\xbcen \n', 'ri\xc3\xa1ld g\xc3\xbana par gapa guelnab\xc3\xa1ny par \n', 'chazy?\n']
['17\xe2\x80\x89Chiy raipy Jes\xc3\xbas laab:\n', '\xe2\x80\x94\xc2\xbfX\xc3\xadnii rniiu dec g\xc3\xbcen naa? \n', 'Qu\xc9\xa8tru tu n\xc3\xa1ti g\xc3\xbcen, quesoltisy Dios \n', 'n\xc3\xa1 g\xc3\xbcen. Per belati rcaazu gapu \n', 'guelnab\xc3\xa1ny par chazy, baany zec ni \n', 'rnii de mandamient.\n']
['18\xe2\x80\x89Chiy gunii bnietqui:\n', '\xe2\x80\x94\xc2\xbfXi de mandamient?\n', 'Ax raipy Jes\xc3\xbas laab:\n', '\xe2\x80\x94Qu\xc9\xa8t quinx\xc3\xbatiu bniety. Qu\xc9\xa8t n\xc3\xa1ti \n', 'par gapu stuby gunaa. Qu\xc9\xa8t gactiu \n', 'gubaan. Qu\xc9\xa8t g\xc3\xbceetiu dix\xc3\xba pur de \n']
['bniety. 19\xe2\x80\x89G\xc3\xbap didxdoo xtadu ne \n', 'xnanu, ne bcaaz de saa bnietiu \n', 'zecac li\xc3\xba.\n']
['20\xe2\x80\x89Chiy raipy bnietqui Jes\xc3\xbas:\n', '\xe2\x80\x94Irate de cosqu\xc9\xa8 cayuna desd\xc9\xa8 chi \n', 'naa bichiin. Anre, \xc2\xbfxiru rieedx g\xc3\xbana?\n']
['21\xe2\x80\x89Jes\xc3\xbas cuaibny:\n', '\xe2\x80\x94Belati rcaazu ib\xc3\xa1niu zec ni ri\xc3\xa1ld \n', 'nez lo Dios, queg\xc3\xbcet\xc3\xb3o irate ni napu \n', 'chiy bdeed m\xc9\xa8lyqui de prob. Ziy \n', 'xquel gapu guelnazaac llayabaa. \n', 'Chiyru quedanald nare.\n']
['22\xe2\x80\x89Chi bindiag bnietqui ziy, \n', 'quesentiand nalas z\xc3\xa9gacb\xc9\xa8 te pur la \n', 'ricu n\xc3\xa1b.\n']
['23\xe2\x80\x89Chiyru raipy Jes\xc3\xbas de xp\xc9\xa8nny:\n', '\xe2\x80\x94Rguixtiia lot dec quesentiand \n', 'nag\xc3\xa1n par yiiu tuby ricu lo \n']
['guelrnabee xte Dios. 24\xe2\x80\x89Nare rniia \n', 'laat dec mazru senciy teed tuby \n', 'camey gu\xc9\xa8\xc9\xa8dy xte tuby gu\xc9\xa8chgull, \n', 'que par yiiu tuby ricu lo guelrnabee \n', 'xte Dios.\n']
['25\xe2\x80\x89Chi bindiag de xp\xc9\xa8ny Jes\xc3\xbas \n', 'ziy, quesentiand rdxalodeb, ax \n', 'guniideb:\n', '\xe2\x80\x94\xc2\xbfT\xc3\xbalesa chalee gac perd\xc3\xb3n lo \n', 'Dios pur de xtuldni?\n']
['26\xe2\x80\x89Jes\xc3\xbas bguiaany lodeb ax \n', 'guniiny:\n', '\xe2\x80\x94Nag\xc3\xa1n gac ziy par bniety \n', 'gu\xc9\xa8chliu, per par Dios qu\xc9\xa8t xi \n', 'nag\xc3\xa1nti.\n']
['27\xe2\x80\x89Chiy raipy Bed Jes\xc3\xbas:\n', '\xe2\x80\x94Dunn\xc9\xa8 abs\xc3\xa1ann\xc9\xa8 irate de ni \n', 'rdxapn\xc9\xa8 par izanaldn\xc9\xa8 laabiu. \n', '\xc2\xbfXidxa idx\xc3\xa1ldn\xc9\xa8?\n']
['28\xe2\x80\x89Jes\xc3\xbas cuaibny:\n', '\xe2\x80\x94Nare rguixtiia lot dec chi idz\xc9\xa8ny \n', 'dxi ni icuby irate, chi idz\xc9\xa8ny dxi ni \n', 'cuiaa nare Bniety ni bxiaald Dios \n', 'lo yallily rut inabiia, chiy laat ni \n', 'zanaldt\xc9\xa8 nare sbet lo ts\xc9\xa8btiop yallily \n', 'par g\xc3\xbant\xc9\xa8 guelgurtisy irate de ni z\xc3\xa1 \n']
['lo ts\xc9\xa8btiop family xte Israel. 29\xe2\x80\x89Ne \n', 'irate de ni bs\xc3\xa1an lizni, o de bzaanni, \n', 'o de betsni, o xtadni, o xnanni, o de \n', 'lliinni, o de liuza xtenni pur caus\xc9\xa8 \n', 'nare, laadeb sc\xc3\xa1adeb tuby gayuaa \n', 'mazru que zec ni bs\xc3\xa1andeb, ne \n', 'ziyza zapdeb guelnab\xc3\xa1ny par chazy \n']
['lo Dios. 30\xe2\x80\x89Per zienzi de ni n\xc3\xa1 primer \n', 'anre, gac l\xc3\xbaltm\xc9\xa8, ne zienzi de ni n\xc3\xa1 \n', 'l\xc3\xbaltm\xc9\xa8 anre, gac primer chiy.\n', '\xe2\x80\x94Guelrnabee xte Dios \n']
['20  Ziyza raipy Jes\xc3\xbas laadeb:\n', 'n\xc3\xa1 zec tuby bniety ni nap sroo \n', 'gu\xc9\xa8chliu. Chiy sidoote bdiiab \n', 'zet\xc3\xadilyb\xc9\xa8 mos par g\xc3\xban dz\xc9\xa8\xc9\xa8ny lo \n']
['lliab, 2\xe2\x80\x89ax raipb\xc9\xa8 laadeb xa quillyb\xc9\xa8 \n', 'tuby dxi. Chiy guzigueldacdeb \n', 'ax bxiaaldb\xc9\xa8 laadeb chagaanydeb \n']
['dz\xc9\xa8\xc9\xa8ny lo lliab. 3\xe2\x80\x89Chiguld gub\xc3\xadi \n', 'bdiiab stuby zecti rca gaa sidoo, ax \n', 'gun\xc3\xa1b stuudx de bniety zuguaadeb \n', 'lo guee ne qu\xc9\xa8t naptideb dz\xc9\xa8\xc9\xa8ny. \n']
['4\xe2\x80\x89Chiy raipb\xc9\xa8 laadeb: \xe2\x80\x9cGulchagaany \n', 'dz\xc9\xa8\xc9\xa8ny lo lliaa, nare quilla laat zecti \n', 'ni n\xc3\xa1 par\xe2\x80\x9d Chiyru zegaaniacdeb \n']
['xts\xc9\xa8\xc9\xa8nb\xc9\xa8. 5\xe2\x80\x89Zecti laidxi gub\xc3\xadi bdiiab \n', 'stuby ne bdiiazacb\xc9\xa8 zecti rca chon \n', 'gudxi, chiy ziytiziac raipb\xc9\xa8 de \n', 'bniety ni zuguaa lo guee sin dz\xc9\xa8\xc9\xa8ny. \n']
['6\xe2\x80\x89Chiguld zecti rca gaay gudxi, gub\xc3\xadi \n', 'bdiiab stuby. G\xc3\xbceb nez lo guee, chiy \n', 'bdxialb\xc9\xa8 stuudx de bniety ni qu\xc9\xa8t \n', 'cayunti dz\xc9\xa8\xc9\xa8ny. Ax gunabdiidxb\xc9\xa8 \n', 'laadeb: \xe2\x80\x9c\xc2\xbfX\xc3\xadnii agudeddxi zuguaat \n']
['ruc qu\xc9\xa8t cayuntit dz\xc9\xa8\xc9\xa8ny?\xe2\x80\x9d 7\xe2\x80\x89De \n', 'bnietqui cuaibdeb: \xe2\x80\x9cTe pur ruteete \n', 'gady tu in\xc9\xa8\xc9\xa8dxti dz\xc9\xa8\xc9\xa8ny dunn\xc9\xa8.\xe2\x80\x9d \n', 'Chiyru raipb\xc9\xa8 laadeb: \xe2\x80\x9cGulchagaany \n', 'dz\xc9\xa8\xc9\xa8ny lo lliaa, nare quilla laat \n']
['zecti ni ri\xc3\xa1ld.\xe2\x80\x9d 8\xe2\x80\x89Chi biiu guxin, ni \n', 'n\xc3\xa1 l\xc3\xa1mqui raipb\xc9\xa8 mos ni rnabee \n', 'de mosqui: \xe2\x80\x9cGur\xc9\xa8dx de mos chiy \n', 'gudillydeb. Per nidoote gudilly de \n', 'ni biiu l\xc3\xbaltm\xc9\xa8, chiyru quilliu de ni \n']
['biiu primer.\xe2\x80\x9d 9\xe2\x80\x89Ax bdz\xc9\xa8ny de ni biiu \n', 'lo dz\xc9\xa8\xc9\xa8ny rca gaay gudxi, iratecdeb \n', 'cu\xc3\xa1adeb zectic ni rac gan tuby \n']
['dxi. 10\xe2\x80\x89Chiguld par gall de ni biiu \n', 'lo dz\xc9\xa8\xc9\xa8ny sidoo, laadeb baandeb \n', 'xgab dec guyallyru nic\xc3\xa1adeb. Per \n', 'ziytiziac cu\xc3\xa1adeb, zectiziac ni rac \n']
['gan tuby dxi. 11\xe2\x80\x89Parzi chi guzulo \n', 'cayalldeb ax bdxichn\xc3\xa9deb l\xc3\xa1mqui. \n']
['12\xe2\x80\x89Raipdeb laab: \xe2\x80\x9cDe ni biiu l\xc3\xbaltm\xc9\xa8, \n', 'tuby horzi baandeb dz\xc9\xa8\xc9\xa8ny ne \n', 'zectiziac ni caguillybiu dunn\xc9\xa8 \n', 'gudillybiudeb, ne dunn\xc9\xa8 dibydxite \n', 'bdxuelaazn\xc9\xa8 bdxann\xc9\xa8 dz\xc9\xa8\xc9\xa8ny lo \n']
['guelnaldaa.\xe2\x80\x9d 13\xe2\x80\x89Chiyru cuaby l\xc3\xa1mqui \n', 'lo tubydeb: \xe2\x80\x9cXmiguaa, x\xc3\xadteete \n', 'malti cayuna li\xc3\xba, te pur nare cun \n', 'li\xc3\xba guniin belac g\xc3\xbanu gan tuby dxi. \n']
['14\xe2\x80\x89Pur ningui, cu\xc3\xa1a ni abaaniu gan \n', 'tuby dxi, ax queg\xc3\xbce. Te pur nare \n', 'rcaaza quilla de ni biiu agudxi \n']
['zectiziac ni agudillyzaca li\xc3\xba. 15\xe2\x80\x89Nare \n', 'zelee gunn\xc3\xada xm\xc9\xa8lia nitisy icaaza, \n', 'qu\xc9\xa8t n\xc3\xa1ti par idxiichu pur g\xc3\xbcen ni \n', 'runa.\xe2\x80\x9d\n']
['16\xe2\x80\x89Ziy xquel de ni n\xc3\xa1 l\xc3\xbaltm\xc9\xa8 anre, \n', 'gac primer, chiy de ni n\xc3\xa1 primer \n', 'gac l\xc3\xbaltm\xc9\xa8.\n']
['17\xe2\x80\x89Chi z\xc3\xa9 Jes\xc3\xbas nez Jerusal\xc3\xa9n chiy \n', 'gur\xc9\xa8dxny de xp\xc9\xa8nny tuby lad, raipny \n', 'laadeb:\n']
['18\xe2\x80\x89\xe2\x80\x94Laat n\xc3\xa1nt\xc9\xa8 dec azoon \n', 'Jerusal\xc3\xa9n. Ruy nare Bniety ni \n', 'bxiaald Dios zaca entriagu lo de \n', 'bxoz ni rnabee de bxoz ne lo de \n', 'maistr\xc9\xa8 ni n\xc3\xa1n ley, chiy laadeb \n']
['inabeedeb gatia. 19\xe2\x80\x89Zundeb entriagu \n', 'nare lo de b\xc9\xa8nz\xc3\xadt par g\xc3\xbandeb burl\xc9\xa8 \n', 'naa ne par itaazdeb naa. Chiy \n', 'icuaadeb naa lo cruzy, per ni rion \n', 'dxi sb\xc3\xadi ib\xc3\xa1nia stuby.\n']
['20\xe2\x80\x89Chial Zebedeo gubin\xc3\xa9b iropte \n', 'lliinb\xc9\xa8 rut zuguaa Jes\xc3\xbas, chiy \n', 'guzullibb\xc9\xa8 lony par inaabb\xc9\xa8 ni \n']
['rcaazb\xc9\xa8. 21\xe2\x80\x89Ax raipy Jes\xc3\xbas laab:\n', '\xe2\x80\x94\xc2\xbfXi rcaazu?\n', 'Laab cuaibb\xc9\xa8:\n', '\xe2\x80\x94Nare rcaaza dec chi acanabeebiu \n', 'chiy isi\xc3\xa1ldbiu tuby lliinia cue lad \n', 'nald\xc3\xad xtenbiu, chiy stuby lliinia cue \n', 'lad rbes xtenbiu.\n']
['22\xe2\x80\x89Per Jes\xc3\xbas raipy laadeb:\n', '\xe2\x80\x94Laat qu\xc9\xa8t g\xc3\xa1ntit xing rnaabt\xc9\xa8. \n', '\xc2\xbfTatix zelee teedt\xc9\xa8 guelzii zec ni n\xc3\xa1 \n', 'par teda?\n', 'Laadeb guniideb:\n', '\xe2\x80\x94Zeleela.\n']
['23\xe2\x80\x89Chiy cuaby Jes\xc3\xbas:\n', '\xe2\x80\x94Didxld\xc3\xadqu\xc9\xa8y sdeedt\xc9\xa8 guelzii zec \n', 'nare, per ni cuet lad nald\xc3\xad o lad \n', 'rbesza xtena, gati naretia ri\xc3\xa1ld \n', 'in\xc9\xa8\xc9\xa8dxani laat, te pur laani a n\xc3\xa1ni \n', 'par de ni abcuabee Xtada Dios \n', 'y\xc3\xa1ldni.\n']
['24\xe2\x80\x89Chi bindiag dz\xc9\xa8 ts\xc9\xa8 de xp\xc9\xa8ny \n', 'Jes\xc3\xbas ziy, ax bdxichn\xc3\xa9deb \n']
['iropbetste de bnietqui. 25\xe2\x80\x89Per Jes\xc3\xbas \n', 'gur\xc9\xa8dxny laadeb, raipny laadeb:\n', '\xe2\x80\x94Laat n\xc3\xa1nt\xc9\xa8 dec de ni rnabee \n', 'lo gu\xc9\xa8chliu, rnabeedeb bniety \n', 'zectispac ni rcaazdeb, ne de ni n\xc3\xa1 \n', 'b\xc9\xa8nrooqui, runn\xc3\xa9deb bniety zec ni \n', 'rcaazdeb pur guelrnabee ni r\xc3\xa1pdeb. \n']
['26\xe2\x80\x89Per cun laat qu\xc9\xa8t n\xc3\xa1ti par gac ziy, \n', 'sino que ni rcaaz inabee lot, n\xc3\xa1 par \n']
['g\xc3\xbanb\xc9\xa8 sirv\xc9\xa8 lo iratect\xc9\xa8. 27\xe2\x80\x89Ne ni rcaaz \n', 'gac ni mazrupac sac lot, n\xc3\xa1 par \n']
['gacb\xc9\xa8 mos lo iratect\xc9\xa8. 28\xe2\x80\x89Zecqu\xc9\xa8 nare \n', 'Bniety ni bxiaald Dios qu\xc9\xa8t zeldtia \n', 'lo gu\xc9\xa8chliu par g\xc3\xban bniety sirv\xc9\xa8 \n', 'luaa, sino que par g\xc3\xbana sirv\xc9\xa8 lodeb, \n', 'ne cun guelguty xtena quilla pur de \n', 'xtuld zieny bniety gu\xc9\xa8chliu.\n']
['29\xe2\x80\x89Chi bdiiadeb l\xc3\xa1ani gu\xc9\xa8dx Jeric\xc3\xb3 \n', 'zieny bniety g\xc3\xbcenalddeb Jes\xc3\xbas. \n']
['30\xe2\x80\x89Chiy guu tiop bniety nguiu ni \n', 'n\xc3\xa1 ciagu zubdeb cuee nez, ax \n', 'chi bindiagdeb zeteed Jes\xc3\xbas ruy, \n', 'gur\xc9\xa8xtiadeb:\n', '\xe2\x80\x94\xc2\xa1Dad, llingaan David, bg\xc3\xa1biu \n', 'dunn\xc9\xa8!\n']
['31\xe2\x80\x89Chiy de bniety rdildn\xc3\xa9deb \n', 'laadeb par qu\xc9\xa8tru cuxtiadeb, per \n', 'laadeb mazru diip gur\xc9\xa8xtiadeb:\n', '\xe2\x80\x94\xc2\xa1Dad, llingaan David, bg\xc3\xa1biu \n', 'dunn\xc9\xa8!\n']
['32\xe2\x80\x89Chiyru guzudx\xc3\xad Jes\xc3\xbas, gur\xc9\xa8dxny \n', 'de bniety ciaguqui ax gunabdiidxny \n', 'laadeb:\n', '\xe2\x80\x94\xc2\xbfXi rcaazt\xc9\xa8 g\xc3\xbana par laat?\n']
['33\xe2\x80\x89Laadeb cuaibdeb:\n', '\xe2\x80\x94Dad, rcaazn\xc9\xa8 ib\xc3\xadi idxanlon stuby.\n']
['34\xe2\x80\x89Chiyru bg\xc3\xa1 Jes\xc3\xbas laadeb, ax \n', 'bguaaldny de bslodeb. Ne h\xc3\xb3racqui \n', 'gub\xc3\xadi rianlodeb stuby, ax zenalddeb \n', 'Jes\xc3\xbas.\n']
['21  Chi zedz\xc9\xa8ngaxdeb \n', 'Jerusal\xc3\xa9n, nez gu\xc9\xa8dx ni l\xc3\xa1 \n', 'Betfag\xc3\xa9 nez nii dany ni l\xc3\xa1 Olivos, \n']
['2\xe2\x80\x89Jes\xc3\xbas raipny tiop de xp\xc9\xa8nny:\n', '\xe2\x80\x94Gulchia gu\xc9\xa8dx ni n\xc3\xa1 delantqu\xc9\xa8. \n', 'Ruy idxialt\xc9\xa8 tuby burr c\xc3\xa1 yag, chiy \n', 'cueem c\xc3\xa1 lliinm\xc9\xa8. Gulxaicquidem \n']
['ax gultan\xc3\xa9dem. 3\xe2\x80\x89Ne belati ch\xc3\xbau ni \n', 'inii xi inii laat, ax gulgatsb\xc9\xa8 dec \n', 'Dad Jes\xc3\xbas gunii chon\xc3\xa9ndem chiyru \n', 'yops\xc3\xa1anacn\xc9\xa8dem.\n']
['4\xe2\x80\x89Ziy guc par guc cumplir ni gunii \n', 'tuby profet desde gulal chi guniib:\n']
['5\xe2\x80\x89Gulgaipy de bniety ni rbez gu\xc9\xa8dx \n', 'Si\xc3\xb3n:\n', '\xe2\x80\x9cGulguiaa, a rey xtent\xc9\xa8 az\xc3\xa9ed rut \n', 'senciy xquel z\xc3\xa9edb\xc9\xa8 beebb\xc9\xa8 tuby \n', 'lliin tuby burr ni aruaa cargu\xc9\xa8.\xe2\x80\x9d\n']
['6\xe2\x80\x89Chiyru g\xc3\xbce de xp\xc9\xa8ny Jes\xc3\xbas \n', 'ax baandeb zec ni raipny laadeb. \n']
['7\xe2\x80\x89G\xc3\xbcen\xc3\xa9deb burrqui cun lliinm\xc9\xa8 ax \n', 'bzuubdeb de xabdeb dets lliinm\xc9\xa8, \n']
['par gubeeb Jes\xc3\xbasm\xc9\xa8. 8\xe2\x80\x89Ne cun zieny \n', 'bniety, parzi nuudeb gudixdeb \n', 'xabdeb lo nez par gudeed Jes\xc3\xbas, \n', 'nuuzadeb ax btiuudeb de ram par \n']
['gudixdeb rut teedny. 9\xe2\x80\x89Zecl\xc9\xa8 de \n', 'bniety ni zan\xc9\xa8\xc9\xa8dy ne zecl\xc9\xa8za de ni \n', 'zanald rb\xc9\xa8xtiadeb:\n', 'rbezt\xc9\xa8,\n', 'burreen\n', '\xe2\x80\x94\xc2\xa1De diidx zaac n\xc3\xa1 par Lliin rey \n', 'David! \xc2\xa1Dichos ni z\xc3\xa9ed pur Dios! \n', '\xc2\xa1Xtiosten Xtadn\xc9\xa8 Dios, laany ni \n', 'rbezny llayabaa!\n']
['10\xe2\x80\x89Chi biiu Jes\xc3\xbas l\xc3\xa1ani gu\xc9\xa8dx \n', 'Jerusal\xc3\xa9n, irate de b\xc9\xa8ngu\xc9\xa8dxqui \n', 'quesentiand bdxalodeb ne \n', 'gunabdidxsaazadeb:\n', '\xe2\x80\x94\xc2\xbfT\xc3\xba bnietqu\xc9\xa8?\n']
['11\xe2\x80\x89Chiy cuaby de bniety ni zanald \n', 'laany:\n', '\xe2\x80\x94Laaniy profet Jes\xc3\xbas ni z\xc3\xa1 gu\xc9\xa8dx \n', 'Nazaret ni n\xc3\xa1 nez Galilea.\n']
['12\xe2\x80\x89Jes\xc3\xbas biiuny lo ldedoo Jerusal\xc3\xa9n, \n', 'ax guzulo rb\xc3\xa9eny de ni cat\xc3\xb3o ne \n', 'de ni cazii. Bz\xc3\xa1aldny de xm\xc9\xa8lly de \n', 'ni rchaa m\xc9\xa8ly cun de puest xte de \n']
['b\xc9\xa8ny ni rt\xc3\xb3o palom. 13\xe2\x80\x89Chiy raipny \n', 'laadeb:\n', '\xe2\x80\x94Lo xquiits Dios rnii: \xe2\x80\x9cLiza idial\xc3\xa1 \n', 'yuu rut inaab bniety lo Dios.\xe2\x80\x9d Per \n', 'laat abaant\xc9\xa8ni zec cuev xte de \n', 'gubaan.\n']
['14\xe2\x80\x89Chiy de bniety ni n\xc3\xa1 ciagu \n', 'cun de bniety ni n\xc3\xa1 coj gubiideb \n', 'lo Jes\xc3\xbas laniudooqui, ax bsiacny \n']
['laadeb. 15\xe2\x80\x89Per chi gun\xc3\xa1 de bxoz ni \n', 'rnabee de bxoz cun de maistr\xc9\xa8 ni \n', 'n\xc3\xa1n ley de milagr\xc9\xa8 ni cayun Jes\xc3\xbas, \n', 'ne chi bindiagdeb rnii de bniniin \n', 'laniudooqui: \xe2\x80\x9c\xc2\xa1De diidx zaac n\xc3\xa1 par \n', 'Lliin rey David!\xe2\x80\x9d, chiy bdxiichdeb \n']
['16\xe2\x80\x89ax raipdeb Jes\xc3\xbas:\n', '\xe2\x80\x94\xc2\xbfTa rindiagbiu ni canii de \n', 'bniiny?\n', 'Jes\xc3\xbas cuaibny:\n', '\xe2\x80\x94Rindiagla. Per \xc2\xbfta gady guuldt\xc9\xa8 \n', 'lo xquiits Dios rut rnii?:\n', 'Agunabeebiu dec de bniniin ne \n', 'de bdoo\n', 'n\xc3\xa1 ni guuld de cant ni izubyaa \n']
['17\xe2\x80\x89Chiyru bs\xc3\xa1an Jes\xc3\xbas laadeb \n', 'ax z\xc3\xa9gacny Betania, ruy biianny \n', 'guxinqui.\n', 'laabiu.\n']
['18\xe2\x80\x89Chi bragueel sidoo deni z\xc3\xa9ny \n', 'Jerusal\xc3\xa9n stuby, chiy guzulo \n']
['rldiaanny. 19\xe2\x80\x89Ax gun\xc3\xa1ny zub tuby \n', 'yag hig cuee nez ax g\xc3\xbcebinuuniy, \n', 'per p\xc3\xbarzi bldag c\xc3\xa1 loqui. Chiy \n', 'raipny yagqui:\n', '\xe2\x80\x94\xc2\xa1Aqu\xc9\xa8tru ch\xc3\xbauti dxi ica hig loo!\n']
['Ax h\xc3\xb3racqui gubiz yagqui. 20\xe2\x80\x89Chi \n', 'gun\xc3\xa1 de xp\xc9\xa8nny ziy, quesentiand \n', 'rdxalodeb ne gunabdiidxdeb Jes\xc3\xbas:\n', '\xe2\x80\x94\xc2\xbfXaguc niy gubiztegac yag \n', 'higqu\xc9\xa8?\n']
['21\xe2\x80\x89Chiyru cuaby Jes\xc3\xbas lodeb:\n', '\xe2\x80\x94Rguixtiia lot, belati laat \n', 'reldilaazt\xc9\xa8 Dios sin qu\xc9\xa8t \n', 'guntioplaaztit, gati ni baanzitia cun \n', 'yagqu\xc9\xa8 zelee g\xc3\xbant\xc9\xa8 sino que zelee \n', 'gaipt\xc9\xa8 danyre: \xe2\x80\x9cGubic\xc3\xa1 ruc, biab \n']
['lo nisdoo\xe2\x80\x9d, ne zac ziy. 22\xe2\x80\x89Irate ni \n', 'inaabt\xc9\xa8 lo Dios, belati reldilaazt\xc9\xa8ny, \n', 'laany sguaadny ni inaabt\xc9\xa8.\n']
['23\xe2\x80\x89Chiguld chi biiu Jes\xc3\xbas \n', 'laniudoroo xte Jerusal\xc3\xa9n, de bxoz \n', 'ni rnabee de bxoz cun de gurtisy \n', 'xte de bniety Israel, g\xc3\xbcebinuudeb \n', 'laany ax gunabdiidxdebny:\n', '\xe2\x80\x94\xc2\xbfT\xc3\xba xtidxbee runu de cosqu\xc9\xa8? \n', '\xc2\xbfT\xc3\xba bn\xc9\xa8\xc9\xa8dx li\xc3\xba guelrnabee?\n']
['24\xe2\x80\x89Chiy cuaby Jes\xc3\xbas lodeb:\n', '\xe2\x80\x94Ziyza nare inabdiidxa laat tuby \n', 'cos. Belati icaibt\xc9\xa8 chiyru iniia \n', 'laat t\xc3\xba xtidxbee runa de cosqu\xc9\xa8. \n']
['25\xe2\x80\x89\xc2\xbfT\xc3\xba bxiaald Juany Bautist par \n', 'itiubnisb\xc9\xa8? \xc2\xbfTa Dios bxiaald laab o \n', 'bniety gu\xc9\xa8chliu?\n', 'Chiy guzulo cayueegacdeb diidx \n', 'cun saadeb, ax guniideb:\n', '\xe2\x80\x94Belati iniin Dios bxiaald Juany \n', 'Bautist, laab sniib dunn\xc9\xa8: \xe2\x80\x9c\xc2\xbfX\xc3\xadnii \n']
['qu\xc9\xa8t g\xc3\xbceldilaazt\xc9\xa8b, p\xc9\xa8s?\xe2\x80\x9d 26\xe2\x80\x89Ne \n', 'qu\xc9\xa8tza xo iniitin dec bniety gu\xc9\xa8chliu \n', 'bxiaald laab, te pur rdxibn\xc9\xa8 de \n', 'bniety pur ni iratedeb reldilaaz dec \n', 'xtiidx Dios\xc9\xa8y gunii Juany.\n']
['27\xe2\x80\x89Chiyru raipdeb Jes\xc3\xbas:\n', '\xe2\x80\x94Qu\xc9\xa8t g\xc3\xa1ntin.\n', 'Ax cuaby Jes\xc3\xbas lodeb:\n', '\xe2\x80\x94Ziyza nare qu\xc9\xa8t iniitia laat t\xc3\xba \n', 'xtidxbee runa de cosqu\xc9\xa8.\n']
['28\xe2\x80\x89Ne raipzacny laadeb:\n', '\xe2\x80\x94\xc2\xbfXi rniit pur ni iniia laat? Tuby \n', 'bniety guu tiop llingaanb\xc9\xa8, chiy \n', 'raipb\xc9\xa8 tuby de lliinb\xc9\xa8qui: \xe2\x80\x9cLliinia, \n', 'andxir\xc3\xa9 g\xc3\xbcegaany dz\xc9\xa8\xc9\xa8ny lo rut \n']
['nuu uv.\xe2\x80\x9d 29\xe2\x80\x89Ax cuaby lliinb\xc9\xa8: \xe2\x80\x9c\xc2\xa1Qu\xc9\xa8t \n', 'ch\xc3\xa1atia!\xe2\x80\x9d Per chiguld ax bchu \n']
['lliinb\xc9\xa8qui xgab, ax g\xc3\xbceb. 30\xe2\x80\x89Ne \n', 'bnietqui g\xc3\xbcegatsb\xc9\xa8 stuby lliinb\xc9\xa8 chia, \n', 'chiy cuaby lliinb\xc9\xa8qui: \xe2\x80\x9cG\xc3\xbc\xc3\xa9n, nagazi \n']
['ch\xc3\xa1a.\xe2\x80\x9d Per qu\xc9\xa8t g\xc3\xbcetib. 31\xe2\x80\x89Anre \n', 'gulnii nare: \xc2\xbfT\xc3\xba de lo iropdeb \n', 'baany ni rcaaz xtaddeb g\xc3\xbandeb?\n', 'Chiy cuaibdeb lo Jes\xc3\xbas:\n', '\xe2\x80\x94Lliinb\xc9\xa8 ni raipb\xc9\xa8 gulote.\n', 'Chiyru raipy Jes\xc3\xbas laadeb:\n', '\xe2\x80\x94Nare rguixtiia lot dec de ni run \n', 'cobr\xc9\xa8 impuest par Roma, ne de \n', 'gunaa ni nab\xc3\xa1nydxab, nidooldeb \n', 'yiiudeb lo guelrnabee xte Dios que \n']
['laat. 32\xe2\x80\x89Te pur beed Juany Bautist \n', 'par iliuub laat xa ri\xc3\xa1ld ib\xc3\xa1nyt\xc9\xa8, per \n', 'qu\xc9\xa8t g\xc3\xbceldilaaztit xtiidxb\xc9\xa8. Ne de \n', 'ni run cobr\xc9\xa8 xte impuest ziyza de \n', 'gunaa ni nab\xc3\xa1nydxab g\xc3\xbceldilaazdeb \n', 'xtiidx Juany. Per laat masqu\xc9\xa8 gun\xc3\xa1t \n', 'irate de cosqui, qu\xc9\xa8t bchutit xgabt\xc9\xa8 \n', 'par nialdilaazt\xc9\xa8 xtiidxb\xc9\xa8.\n']
['33\xe2\x80\x89\xe2\x80\x99Anre gulcuadiag stuby cuend \n', 'ni iniia laat \xe2\x80\x94raipy Jes\xc3\xbas laadeb\xe2\x80\x94. \n', 'Guu tuby bniety nguiu bzub de yag \n', 'uv lo lliab, chiy baaniacb\xc9\xa8 gurraly \n', 'iduibrdontec. Chiyru banchuuzacb\xc9\xa8 \n', 'l\xc3\xa1ani rut illii quia de uvqui, ne \n', 'bzuubzacb\xc9\xa8 tuby yuu yaa par yaap \n', 'iduibte lo lliabqui.\n', '\xe2\x80\x99Chiyru gulediinb\xc9\xa8ni lo de bniety \n', 'ni n\xc3\xa1n run dz\xc9\xa8\xc9\xa8ny xte uv ax z\xc3\xa9gacb\xc9\xa8, \n']
['zit nez rut g\xc3\xbceldezb\xc9\xa8. 34\xe2\x80\x89Chi bdz\xc9\xa8ny \n', 'dxi ni gac iruld uv, bxiaaldb\xc9\xa8 tuby \n', 'tiop de xmosb\xc9\xa8 par challiideb \n']
['ni ri\xc3\xa1ldb\xc9\xa8. 35\xe2\x80\x89Per de b\xc9\xa8ny ni run \n', 'dz\xc9\xa8\xc9\xa8ny lo liuqui, gunaazdeb de \n', 'mosqui. Tuby mosqui btaazdeb, \n', 'stubyb\xc9\xa8 gudinx\xc3\xbadeb, chiy stubyb\xc9\xa8 \n']
['ax bcuaadeb guia laab. 36\xe2\x80\x89Chiy \n', 'bniety ni n\xc3\xa1 xtenni gu\xc9\xa8chliuqui \n', 'gub\xc3\xadi bxiaaldb\xc9\xa8 zienru de mos, per \n', 'de b\xc9\xa8nqui ziytiziac bann\xc3\xa9deb de \n', 'mosqui.\n']
['37\xe2\x80\x89\xe2\x80\x99Chiyru bxiaaldb\xc9\xa8 llingaanb\xc9\xa8, \n', 'te pur baanb\xc9\xa8 xgab, guniib: \n']
['\xe2\x80\x9cZappacdeb didxdoo lliinia.\xe2\x80\x9d 38\xe2\x80\x89Per \n', 'chi gun\xc3\xa1 de b\xc9\xa8nqui llingaanb\xc9\xa8, ax \n', 'raipdeb saadeb: \xe2\x80\x9cBnietqu\xc9\xa8y n\xc3\xa1 ni \n', 'yann\xc3\xa9 liu rut nuu uvqu\xc9\xa8. Gultoo \n']
['idinx\xc3\xbanb\xc9\xa8 te gacni xtenn\xc9\xa8.\xe2\x80\x9d 39\xe2\x80\x89Ziy \n', 'xquel guc, gunaazdeb laab ax \n', 'gul\xc3\xa9edeb laab lo liuqui chiy \n', 'gudinx\xc3\xbadeb laab.\n']
['40\xe2\x80\x89Jes\xc3\xbas gunabdiidxny de bniety \n', 'ni canin\xc3\xa9ny:\n', '\xe2\x80\x94Anre chi gueed ni n\xc3\xa1 xtenni \n', 'gu\xc9\xa8chliuqui, \xc2\xbfxi rlilot gunn\xc3\xa9b de \n', 'b\xc9\xa8nqui?\n']
['41\xe2\x80\x89Chiy cuaibdeb lo Jes\xc3\xbas:\n', '\xe2\x80\x94Sguinx\xc3\xbab de b\xc9\xa8nqui sin qu\xc9\xa8t \n', 'ig\xc3\xa1tib laadeb, chiyru cued\xc3\xadnb\xc9\xa8 \n', 'gu\xc9\xa8chliuqui lo stuby de bniety ni \n', 'ideed laab ni ri\xc3\xa1ldb\xc9\xa8 chi a n\xc3\xa1 par \n', 'gac iruld uv.\n']
['42\xe2\x80\x89Chiyru raipza Jes\xc3\xbas laadeb:\n', '\xe2\x80\x94\xc2\xbfTa gady ch\xc3\xbau chi guuldt\xc9\xa8 lo \n', 'xquiits Dios? rut rnii:\n', 'Guia ni aldi guleguun de ni \n', 'rzuub yuu,\n', 'guiaqui n\xc3\xa1 ni mazru blli\xc3\xba par \n', 'guzub yuuqui.\n', 'Niy n\xc3\xa1 ni baany Dios ax \n', 'quesentiand rdxalon.\n']
['43\xe2\x80\x89Pur ningui nare rniia laat dec \n', 'sbic\xc3\xa1t lo guelrnabee xte Dios ax \n', 'ir\xc9\xa8nqu\xc9\xa8 de ni yiiu xlatt\xc9\xa8, de ni \n']
['guld\xc3\xadpac g\xc3\xban zec ni rcaazny. 44\xe2\x80\x89Ne \n', 'ziyza tutix ni ldap guiaqui, laab \n', 'sdeedb\xc9\xa8 guelzii. Per belati guiaqui \n', 'yabni quia bniety ax snitlotecni \n', 'bniety.\n']
['45\xe2\x80\x89Chi bialo bindiag de bxoz ni \n', 'rnabee de bxoz cun de fariseu \n', 'de cuend ni gunii Jes\xc3\xbas, chiyru \n', 'gucbeedeb dec pur laadeb\xc9\xa8y \n']
['caniiny. 46\xe2\x80\x89Parzi h\xc3\xb3racqui rcaazdeb \n', 'ninaazdebny, per ax rdxibdeb pur \n', 'ni reldilaaz de bniety dec laany \n', 'n\xc3\xa1ny tuby ni rnii xtiidx Dios.\n', 'laadeb cun p\xc3\xbarzi de cuend, \n']
['22  Jes\xc3\xbas g\xc3\xbcelaaru gunin\xc3\xa9ny \n', 'raipny laadeb:\n']
['2\xe2\x80\x89\xe2\x80\x94Guelrnabee xte Dios n\xc3\xa1 zec \n', 'tuby rey ni baany tuby saa chi \n']
['bichnaa lliinb\xc9\xa8. 3\xe2\x80\x89Ax bxiaaldb\xc9\xa8 de \n', 'xmosb\xc9\xa8 par g\xc3\xbcet\xc9\xa8dxdeb de bioos, \n', 'per de bioosqui qu\xc9\xa8t nizigueldtideb \n']
['niadeb. 4\xe2\x80\x89Chiy gub\xc3\xadi bxiaaldb\xc9\xa8 stuby \n', 'de xmosb\xc9\xa8, raipb\xc9\xa8 laadeb: \xe2\x80\x9cGulgats \n', 'de bioosqui ag\xc3\xbcelee comid, dec \n', 'gunabiia guty de g\xc3\xbaun xtena ne \n', 'de ladxaa ni mazru ndiio ax irate \n', 'ag\xc3\xbcelee, gulgatsdeb gueeddeb saa.\xe2\x80\x9d \n']
['5\xe2\x80\x89Per de bioosqui qu\xc9\xa8t baantideb \n', 'cuend xtiidx reyqui. Tuby ni \n', 'z\xc3\xa9gac lo guiix, stuby ni z\xc3\xa9gaaniac \n']
['xmandadni, 6\xe2\x80\x89chiy stuudxdeb \n', 'ax gunaazdeb de xmos reyqui \n', 'btaazdeb laadeb axt gudinx\xc3\xbadeb \n']
['laadeb. 7\xe2\x80\x89Parzi quesentiand bdxiich \n', 'reyqui ax bxiaaldb\xc9\xa8 de suldad \n', 'xtenb\xc9\xa8 par quinx\xc3\xbadeb de b\xc9\xa8nqui \n']
['ne izaaicquideb gu\xc9\xa8dxqui. 8\xe2\x80\x89Chiyru \n', 'raipy reyqui de xmosb\xc9\xa8: \xe2\x80\x9cIrate \n', 'ag\xc3\xbcelee par saaqui, per de ni \n', 'bduun qu\xc9\xa8t nungueldti gueeddeb. \n']
['9\xe2\x80\x89Anre gulchia l\xc3\xa1ani gu\xc9\xa8dx ne \n', 'tutix bniety ni idxialt\xc9\xa8 lo nez \n']
['gulgatsdeb gueeddeb saa.\xe2\x80\x9d 10\xe2\x80\x89Ax \n', 'bdiia de mosqui g\xc3\xbcedeb l\xc3\xa1ani gu\xc9\xa8dx, \n', 'chiy bchasaadeb irate bniety ni \n', 'bdxialdeb zecl\xc9\xa8 de ni n\xc3\xa1 mal ne de \n', 'ni n\xc3\xa1 g\xc3\xbcen. Ziy xquel gudxatec liz \n', 'reyqui.\n']
['11\xe2\x80\x89\xe2\x80\x99Per chi biiu reyqui par \n', 'g\xc3\xbceguiaab lo de bioos, chiy gun\xc3\xa1b \n', 'tuby bniety ni qu\xc9\xa8t nacuti lady xte \n']
['saa. 12\xe2\x80\x89Ax raipb\xc9\xa8 bnietqui: \xe2\x80\x9cXmiguaa, \n', '\xc2\xbfxa baaniu biiu rur\xc3\xa9 ne qu\xc9\xa8t nacutiu \n', 'lady xte saa?\xe2\x80\x9d Chiy qu\xc9\xa8t xi cuaibti \n']
['bnietqui. 13\xe2\x80\x89Chiyru raipy reyqui \n', 'de ni caguiizy: \xe2\x80\x9cGuldiiby de naab \n', 'ne de niib ax gulz\xc3\xa1aldb\xc9\xa8 rut nacay \n', 'nez detsqu\xc9\xa8, rut guunb\xc9\xa8 ne golaib\xc9\xa8.\xe2\x80\x9d \n']
['14\xe2\x80\x89Te pur zienqu\xc9\xa8 de ni rduun, per \n', 'duudxzi de ni yiiu.\n']
['15\xe2\x80\x89Chi bialo gunii Jes\xc3\xbas de \n', 'diidxqui, de fariseu bdiiadeb ruy \n', 'par bdxadiidxdeb d\xc3\xban xi gaipdeb \n', 'Jes\xc3\xbas par iniiny tuby diidx ni \n']
['chalee g\xc3\xbandeb contr\xc9\xa8 laany. 16\xe2\x80\x89Ax \n', 'bxiaalddeb de xp\xc9\xa8ndeb cun de xp\xc9\xa8ny \n', 'Herodes par chagaipdeb laany:\n', '\xe2\x80\x94Maistr\xc9\xa8, dunn\xc9\xa8 n\xc3\xa1nn\xc9\xa8 dec laabiu \n', 'rueebiu didxld\xc3\xad, ne guld\xc3\xadpacbiu \n', 'rliuubiu xa xquel rcaaz Dios ib\xc3\xa1ny \n', 'bniety, sin qu\xc9\xa8t runtibiu cuend t\xc3\xba \n', 'n\xc3\xa1 bniety. Te pur nez lobiu tubylote \n']
['n\xc3\xa1 bniety. 17\xe2\x80\x89Anre guniibiu dunn\xc9\xa8: \n', '\xc2\xbfTa n\xc3\xa1 g\xc3\xbcen idillyn\xc9\xa8 xte impuest lo \n', 'rey C\xc3\xa9sar, o qu\xc9\xa8t n\xc3\xa1ti g\xc3\xbcen?\n']
['18\xe2\x80\x89Per Jes\xc3\xbas gucbeegacny de mal \n', 'xgab xtendeb, ax raipny laadeb:\n', '\xe2\x80\x94B\xc9\xa8ndix\xc3\xbadeni, \xc2\xbfx\xc3\xadnii runt\xc9\xa8 prueb \n']
['nare? 19\xe2\x80\x89Gul liuu nare tuby m\xc9\xa8ly ni \n', 'rguillyt\xc9\xa8 xte impuest.\n', 'Chiyru bedn\xc3\xa9deb tuby m\xc9\xa8ly \n']
['denari, 20\xe2\x80\x89ax gunabdiidx Jes\xc3\xbas \n', 'laadeb:\n', '\xe2\x80\x94\xc2\xbfT\xc3\xba lon c\xc3\xa1 loc, ne t\xc3\xba l\xc3\xa1ng c\xc3\xa1 loc?\n']
['21\xe2\x80\x89Laadeb cuaibdeb:\n', '\xe2\x80\x94Xte rey C\xc3\xa9sar.\n', 'Chiyru raipy Jes\xc3\xbas laadeb:\n', '\xe2\x80\x94Guldeed C\xc3\xa9sar ni n\xc3\xa1 xte C\xc3\xa9sar, \n', 'ne guldeed Dios ni n\xc3\xa1 xte Dios.\n']
['22\xe2\x80\x89Chi bindiagdeb ziy, ax \n', 'rdxalodeb, chiyru bsaandeb laany, \n', 'z\xc3\xa9gacdeb.\n']
['23\xe2\x80\x89Dxigacqui tuby tiop de b\xc9\xa8ny \n', 'saduceu g\xc3\xbceguiaadeb Jes\xc3\xbas. Ne de \n', 'saduceuqui qu\xc9\xa8t reldilaaztideb dec \n', 'sb\xc3\xa1ny de b\xc9\xa8nguty stuby. Pur ningui \n', 'raipdeb Jes\xc3\xbas:\n']
['24\xe2\x80\x89\xe2\x80\x94Maistr\xc9\xa8, Mois\xc3\xa9s guniib dec \n', 'belati tuby bniety nguiu gaty ne \n', 'is\xc3\xa1anb\xc9\xa8 chialb\xc9\xa8 sin qu\xc9\xa8t niactideb \n', 'de family, chiy bets bniety ni \n', 'gutyqui n\xc3\xa1 par guchnaab viudqui \n', 'par gacdeb de family xlat betsb\xc9\xa8 ni \n']
['gutyqui. 25\xe2\x80\x89Ne lon guu tuby family \n', 'rut gucdeb gadz bets. Ni n\xc3\xa1 guloqui \n', 'bichnaab ax gutyb\xc9\xa8 sin qu\xc9\xa8t niactib \n', 'de family cun chialb\xc9\xa8, chiyru ni \n', 'rrop betsb\xc9\xa8qui bichnaab viudqui. \n']
['26\xe2\x80\x89Per ziytiziac guc cun laab ne \n', 'ziytiziac guc cun ni rion betsdeb, \n', 'axtqu\xc9\xa8 bra irate gadz betsdeb \n']
['bichnaa viudqui. 27\xe2\x80\x89Chi bradeb \n']
['guty ax gutyza gunaaqui. 28\xe2\x80\x89Anre \n', 'chi ib\xc3\xa1ny de b\xc9\xa8nguty stuby, de lo \n', 'ira gadz betsdeb, \xc2\xbft\xc3\xba rac chialni \n', 'gunaaqui te pur iratecdeb bichnaa \n', 'laab?\n']
['29\xe2\x80\x89Jes\xc3\xbas cuaibny lodeb:\n', '\xe2\x80\x94Laat rzacant\xc9\xa8 pur ni qu\xc9\xa8t \n', 'g\xc3\xa1nt\xc9\xa8 xtiidx Dios ne qu\xc9\xa8t g\xc3\xa1nt\xc9\xa8 \n']
['xa n\xc3\xa1 guelrnabee xtenny. 30\xe2\x80\x89Te \n', 'pur chi ib\xc3\xa1ny de b\xc9\xa8nguty stuby, \n', 'aqu\xc9\xa8t guchnaatideb nicl\xc9\xa8za aqu\xc9\xa8t \n', 'ideedtideb lliindeb par guchnaa, \n', 'sino que laadeb gacdeb zec de \xc3\xa1ngl\xc9\xa8 \n']
['llayabaa. 31\xe2\x80\x89Ne ni ib\xc3\xa1ny de b\xc9\xa8nguty \n', 'stuby, \xc2\xbfta gady guuldt\xc9\xa8 rut rnii \n']
['dec lagac Dios gunii: 32\xe2\x80\x89\xe2\x80\x9cNare naa \n', 'Dios xte Abraham, xte Isaac ne xte \n', 'Jacob\xe2\x80\x9d? Ne Dios qu\xc9\xa8t n\xc3\xa1tiny Dios xte \n', 'de b\xc9\xa8nguty, sino que xte de ni nab\xc3\xa1ny.\n']
['33\xe2\x80\x89Chi bindiag ira de bnietqui \n', 'ziy, quesentiand rdxalodeb zec ni \n', 'rseedny.\n']
['34\xe2\x80\x89Per chi gucbee de fariseu dec \n', 'aqu\xc9\xa8tru bdxialti de saduceu xi \n', 'icaibdeb lo Jes\xc3\xbas, ax bdxadiidx de \n']
['fariseuqui par idxasaadeb. 35\xe2\x80\x89Chiy \n', 'tuby de fariseuqui ni n\xc3\xa1 maistr\xc9\xa8 xte \n', 'ley baanb\xc9\xa8 prueb Jes\xc3\xbas cun tuby \n', 'guelrnabdiidx, raipb\xc9\xa8 laany:\n']
['36\xe2\x80\x89\xe2\x80\x94Maistr\xc9\xa8, \xc2\xbfc\xc3\xban mandamient ni \n', 'mazru sac lo irate de mandamient \n', 'ni z\xc3\xa9ed lo ley?\n']
['37\xe2\x80\x89Jes\xc3\xbas cuaibny:\n', '\xe2\x80\x94\xe2\x80\x9cBcaaz Xtadu Dios \n', 'zecpaczaxnarul dibyquia dibylaazu.\xe2\x80\x9d \n']
['38\xe2\x80\x89Ziy n\xc3\xa1 primer mandamient ni \n']
['mazru sac. 39\xe2\x80\x89Ne casi ziygac n\xc3\xa1 ni \n', 'rrop mandamient ni rnii: \xe2\x80\x9cBcaaz \n']
['saa bnietiu zecac li\xc3\xba.\xe2\x80\x9d 40\xe2\x80\x89Pur ningui, \n', 'tutix ni cayun zec ni rnii iropte \n', 'mandamientr\xc3\xa9, laab acayunb\xc9\xa8 \n', 'cumplir irate zec ni rnabee ley ne \n', 'irateza ni bcuaa de profet.\n']
['41\xe2\x80\x89Lalzi dxasaazic de fariseuqui, \n']
['42\xe2\x80\x89Jes\xc3\xbas gunabdiidxny laadeb:\n', '\xe2\x80\x94\xc2\xbfXi rniit pur Crist? \xc2\xbfT\xc3\xba lo \n', 'xfamily z\xc3\xa1ny?\n', 'Laadeb cuaibdeb:\n', '\xe2\x80\x94Lo xfamily David.\n']
['43\xe2\x80\x89Chiy raipy Jes\xc3\xbas laadeb:\n', '\xe2\x80\x94Per, \xc2\xbfxizani pur Sp\xc3\xadritu Sant \n', 'ax raipy David laany, Dad? Te pur \n', 'David guniib:\n']
['  44 Dios raipny Dad ni rnabee nare:\n', 'rdxichn\xc3\xa9 li\xc3\xba.\xe2\x80\x9d\n', '\xe2\x80\x9cGuri lad nald\xc3\xad xtena\n', 'axt g\xc3\xbana gan inabiiu lo de ni \n']
['45\xe2\x80\x89Pur ningui, belati Crist rac lliin \n', 'David, \xc2\xbfx\xc3\xadnii raipy David laany, \n', 'Dad?\n']
['46\xe2\x80\x89Ruteete qu\xc9\xa8t tu nialeeti \n', 'nicaby lo Jes\xc3\xbas, per nicl\xc9\xa8 tuby \n', 'diidx. Ne desde dxiqui aqu\xc9\xa8tru xi \n', 'ninabdiidxtideb laany.\n']
['23  Jes\xc3\xbas raipny de xp\xc9\xa8nny \n', 'cun iraru de bniety ni \n', 'zuguan\xc3\xa9ny:\n']
['2\xe2\x80\x89\xe2\x80\x94De maistr\xc9\xa8 ni n\xc3\xa1n ley cun de \n', 'fariseu laadeb rseeddeb bniety xi \n']
['zelo ley xte Mois\xc3\xa9s. 3\xe2\x80\x89Pur ningui, \n', 'gulcuadiag xtiidxdeb ne gulgaany \n', 'irate ni rniideb laat, per qu\xc9\xa8t \n', 'g\xc3\xbant\xc9\xa8 zec ni rundeb. Te pur laadeb \n', 'rniideb tuby cos, per qu\xc9\xa8t runtideb \n']
['zec ni rniideb. 4\xe2\x80\x89Nag\xc3\xa1n ni rnabeedeb \n', 'g\xc3\xban bniety, per rnabee rnabeezideb \n', 'g\xc3\xban bniety zec ni rniideb, nicl\xc9\xa8 \n', 'qu\xc9\xa8t rcaazdeb gacn\xc3\xa9deb par g\xc3\xban \n']
['bniety zec ni rcaazdeb. 5\xe2\x80\x89Irate ni \n', 'rundeb, rundeb ziy parz\xc3\xad idxalo \n', 'bniety laadeb. Rdxalaazdeb dec \n', 'zecl\xc9\xa8 locuadeb ne naadeb rliiby \n', 'tuby cint ni c\xc3\xa1 xtiidx Dios lonii, ne \n', 'rdxalaazzacdeb racudeb de lady \n']
['zaac xtendeb. 6\xe2\x80\x89Rdxalaazdeb subdeb \n', 'rut ri\xc3\xa1ld sub de ni mazru sac zec \n', 'chi redeb tuby comid, ziytiziac \n']
['rundeb laniudoo. 7\xe2\x80\x89Chiy riulaazdeb \n', 'gap bniety didxdoo laadeb lo nez, \n', 'ne gaipza bniety laadeb maistr\xc9\xa8.\n']
['8\xe2\x80\x89\xe2\x80\x99Per laat qu\xc9\xa8t n\xc3\xa1ti par idxalaazt\xc9\xa8 \n', 'inii bniety laat maistr\xc9\xa8, te pur \n', 'tubylote saat rac. Tubyzi Maistr\xc9\xa8 \n']
['napt\xc9\xa8, ne laaniy Crist. 9\xe2\x80\x89Ne nic \n', 'tuby b\xc9\xa8ngu\xc9\xa8chliu ni qu\xc9\xa8t rac xtadt\xc9\xa8 \n', 'qu\xc9\xa8t chagaiptit xtada, te pur \n', 'tubyzi Xtadt\xc9\xa8 nuu, laany ni rbezny \n']
['llayabaa. 10\xe2\x80\x89Nicl\xc9\xa8za qu\xc9\xa8t g\xc3\xbantit pur \n', 'gumbee bniety laat zec tuby ni \n', 'rnabee, te pur tubyzi ni rnabee nuu, \n']
['ne laaniy Crist. 11\xe2\x80\x89Bniety ni rziieny \n', 'dec laab mazru sacb\xc9\xa8 lot, laab n\xc3\xa1 \n']
['par g\xc3\xbanb\xc9\xa8 sirv\xc9\xa8 lot. 12\xe2\x80\x89Te pur ni \n', 'rzubyaa lagac laani, zunbichiinb\xc9\xa8, \n', 'per ni runbichiin ax subyaadeb laab.\n']
['13\xe2\x80\x89\xe2\x80\x99\xc2\xa1Probzact\xc9\xa8 laat de maistr\xc9\xa8 ni \n', 'n\xc3\xa1n ley ne de fariseu, te pur qu\xc9\xa8t \n', 'runtit zec ni rniit! Qu\xc9\xa8t rsaantit \n', 'gacbee de bniety xa xquel g\xc3\xbandeb \n', 'par gacdeb xp\xc9\xa8ny Dios, nicl\xc9\xa8za laat \n', 'qu\xc9\xa8t runtit pur gact\xc9\xa8 xp\xc9\xa8ny Dios ne \n', 'rcuazact\xc9\xa8 gac de ni rcaaz gac xp\xc9\xa8ny \n', 'Dios.\n']
['14\xe2\x80\x89\xe2\x80\x99\xc2\xa1Probzact\xc9\xa8 de maistr\xc9\xa8 ni n\xc3\xa1n \n', 'ley ne de fariseu, te pur qu\xc9\xa8t runtit \n', 'zec ni rniit!, ax rdz\xc9\xa8c\xc3\xa1t liz de gunaa \n', 'viud, chiy parlesa n\xc3\xa1 bniety dec \n', 'g\xc3\xbcen n\xc3\xa1t ax xipal ziuul de ldee \n', 'ruuldt\xc9\xa8. Pur ningui laat mazru \n', 'guroo castigu y\xc3\xa1ldt\xc9\xa8.\n']
['15\xe2\x80\x89\xe2\x80\x99\xc2\xa1Probzact\xc9\xa8 de maistr\xc9\xa8 ni n\xc3\xa1n \n', 'ley ne de fariseu, te pur qu\xc9\xa8t runtit \n', 'zec ni rniit! Chiy iranez iranezte \n', 'candzat rgu\xc3\xadilyt\xc9\xa8 t\xc3\xba ch\xc3\xbau xladt\xc9\xa8 \n', 'ne chi abaant\xc9\xa8 gan tuby bniety ax \n', 'mazrul lliin b\xc9\xa8ndxab runt\xc9\xa8b que \n', 'laat.\n']
['16\xe2\x80\x89\xe2\x80\x99\xc2\xa1Probzact\xc9\xa8 te pur qu\xc9\xa8t g\xc3\xa1ntit \n', 'ne rcaazt\xc9\xa8 iseedt\xc9\xa8 de bniety!, ax \n', 'rniit: \xe2\x80\x9cQu\xc9\xa8t xi g\xc3\xbanti belati qu\xc9\xa8t \n', 'g\xc3\xban bniety zec ni aguniib masqu\xc9\xa8 \n', 'abaanb\xc9\xa8 jurar pur yudoroo xte \n', 'Jerusal\xc3\xa9n. Per belati g\xc3\xban bniety \n', 'jurar pur de cos de or xte yudooqui, \n', 'chiyru n\xc3\xa1pac par g\xc3\xban bniety zec \n']
['ni guniib.\xe2\x80\x9d 17\xe2\x80\x89\xc2\xa1Per x\xc3\xadpalza tont n\xc3\xa1t, \n', 'dx\xc3\xadidxaza lot! \xc2\xbfTa qu\xc9\xa8t racbeet \n', 'dec pur yudooqui ningui biacldee \n']
['orqui? 18\xe2\x80\x89Ziyza rniit dec qu\xc9\xa8t xi \n', 'g\xc3\xbanti belati qu\xc9\xa8t g\xc3\xban bniety zec \n', 'ni aguniib masqu\xc9\xa8 abaanb\xc9\xa8 jurar \n', 'pur lo bcuu xte laniudooqui. Per \n', 'belati g\xc3\xban bniety jurar pur de ni \n', 'zuub lo bcuuqui, ax chiyru n\xc3\xa1pac \n', 'par g\xc3\xban bniety zec ni aguniib. \n']
['19\xe2\x80\x89\xc2\xa1Ciagudenii! \xc2\xbfTa qu\xc9\xa8t racbeet \n', 'dec pur bcuuqui ningui biacldee \n']
['de ni zuub loni? 20\xe2\x80\x89Pur ningui, ni \n', 'run jurar pur bcuuqui, gati purz\xc3\xadti \n', 'bcuuqui runb\xc9\xa8 jurar sino que n\xc3\xa9 \n']
['pur de ni zuub loni. 21\xe2\x80\x89Ne ziyza ni \n', 'run jurar pur yudooqui, gati purz\xc3\xadti \n', 'yudooqui runb\xc9\xa8 jurar sino que n\xc3\xa9 \n', 'pur Dios, te pur lizny yudooqui. \n']
['22\xe2\x80\x89Ziyza ni run jurar pur yabaa, \n', 'laab cayunb\xc9\xa8 jurar pur Dios ne pur \n', 'yallily rut rbezny.\n']
['23\xe2\x80\x89\xe2\x80\x99\xc2\xa1Probzact\xc9\xa8 de maistr\xc9\xa8 ni n\xc3\xa1n ley \n', 'ne de fariseu, te pur qu\xc9\xa8t runtit zec \n', 'ni rniit! Laat rdeedt\xc9\xa8 diezm\xc9\xa8 xte de \n', 'cuaan ni l\xc3\xa1 ment, an\xc3\xadsy ne cum\xc3\xadn, \n', 'rdeedt\xc9\xa8ni par Dios zec ni rnabee \n', 'ley, per qu\xc9\xa8t runtit de cos ni mazru \n', 'sac ni rnabee ley g\xc3\xbant\xc9\xa8. Qu\xc9\xa8t runtit \n', 'zec ni ri\xc3\xa1ld, qu\xc9\xa8t rg\xc3\xa1tit de bniety, \n', 'ne qu\xc9\xa8t rzutipn\xc3\xa9ti ni reldilaazt\xc9\xa8 \n', 'Dios. Gulgaany ziy sin qu\xc9\xa8t isaantit \n']
['ideedt\xc9\xa8 ni rdeedt\xc9\xa8 Dios. 24\xe2\x80\x89Rcaazt\xc9\xa8 \n', 'iliuut bniety ne nicl\xc9\xa8 laat qu\xc9\xa8t g\xc3\xa1nt\xc9\xa8, \n', 'ax rcualot qu\xc9\xa8t g\xc3\xbant\xc9\xa8 de cos ni qu\xc9\xa8t \n', 'cuenzi n\xc3\xa1ti duld, per qu\xc9\xa8t runtit \n', 'xgab pur de duldroo ni runt\xc9\xa8. Na \n', 'xtiidx bniety: \xc2\xa1X\xc3\xadpalza rcualot qu\xc9\xa8t \n', 'gaibt\xc9\xa8 begueg, ne rabiact\xc9\xa8 camey!\n']
['25\xe2\x80\x89\xe2\x80\x99\xc2\xa1Probzact\xc9\xa8 de maistr\xc9\xa8 ni n\xc3\xa1n \n', 'ley ne de fariseu, te pur qu\xc9\xa8t runtit \n', 'zec ni rniit! Laat n\xc3\xa1t zec de vas cun \n', 'de plad ni nania nez detsni, te pur \n', 'quesentiand g\xc3\xbcen r\xc3\xadent\xc9\xa8, per nez \n', 'l\xc3\xa1ant\xc9\xa8 quesentiand nazebylaazt\xc9\xa8 ne \n']
['rbaant\xc9\xa8. 26\xe2\x80\x89Laat de fariseu, dx\xc3\xadipac \n', 'lot. Nidootellga gulgaany pur \n', 'gacnia lazdoot nez lo Dios te par \n', 'chalee gact\xc9\xa8 g\xc3\xbcenpac zec ni r\xc3\xadent\xc9\xa8.\n']
['27\xe2\x80\x89\xe2\x80\x99\xc2\xa1Probzact\xc9\xa8 de maistr\xc9\xa8 ni n\xc3\xa1n \n', 'ley ne de fariseu, te pur qu\xc9\xa8t runtit \n', 'zec ni rniit! Laat n\xc3\xa1t zec de baa ni \n', 'rca culory nguits ax r\xc3\xadendey garb\xc9\xa8 \n', 'nez detsdey, per l\xc3\xa1andey dxaatec de \n', 'dz\xc9\xa8t xte b\xc9\xa8nguty cunru de ni nadxab. \n']
['28\xe2\x80\x89Ziy n\xc3\xa1t laat, te pur nez lo de \n', 'bniety quesentiand g\xc3\xbcen r\xc3\xadent\xc9\xa8, per \n', 'l\xc3\xa1ant\xc9\xa8 dxaate dix\xc3\xba ne de mal.\n']
['29\xe2\x80\x89\xe2\x80\x99\xc2\xa1Probzact\xc9\xa8 de maistr\xc9\xa8 ni n\xc3\xa1n ley \n', 'ne de fariseu, te pur qu\xc9\xa8t runtit zec \n', 'ni rniit! Runzaact\xc9\xa8 ruu baa xte de \n', 'profet ne rsuchuuzact\xc9\xa8 ruu baa xte \n', 'de bniety ni gub\xc3\xa1ny zec ni rcaaz \n']
['Dios, 30\xe2\x80\x89chiy rniit: \xe2\x80\x9cBelati nib\xc3\xa1nn\xc9\xa8 \n', 'de dxi ni gub\xc3\xa1ny de to xp\xc9\xa8ngul \n', 'gulaln\xc9\xa8, qu\xc9\xa8t nidxacn\xc3\xa9tindeb chi \n']
['gudinx\xc3\xbadeb de profet.\xe2\x80\x9d 31\xe2\x80\x89Ziy \n', 'xquel lagacqu\xc9\xa8 laat racbeet dec lo \n', 'xfamily de ni gudinx\xc3\xba de profetqui \n']
['z\xc3\xa1t. 32\xe2\x80\x89Anre, \xc2\xa1gulchalaa gulgaany \n', 'ni rieedx niun de to xp\xc9\xa8ngul \n', 'gulalt\xc9\xa8qui!\n']
['33\xe2\x80\x89\xe2\x80\x99\xc2\xa1B\xc9\xa8ny maldenii, zecpacza de \n', 'b\xc3\xa9eld vivt\xc9\xa8! \xc2\xbfX\xc3\xb3lesa ld\xc3\xa1t lo castigu \n']
['xte infiern\xc9\xa8? 34\xe2\x80\x89Anre nare ixiaalda \n', 'de profet cun de ni quesentiand n\xc3\xa1n \n', 'ne de maistr\xc9\xa8 rut rbezt\xc9\xa8. Per nuudeb \n', 'sguinx\xc3\xbatdeb, scuaatdeb lo cruzy, \n', 'chiy nuuzadeb staazt\xc9\xa8deb l\xc3\xa1ani de \n', 'yudoo ne sdianaldt\xc9\xa8deb gu\xc9\xa8dx pur \n']
['gu\xc9\xa8dx. 35\xe2\x80\x89Pur ningui quiat chia irate \n', 'r\xc9\xa8ny ni abll\xc3\xadi, r\xc9\xa8ny xte de bniety ni \n', 'guc g\xc3\xbcen nez lo Dios, desde r\xc9\xa8ny \n', 'xte Abel ni gub\xc3\xa1ny zec ni rcaaz \n', 'Dios axtqu\xc9\xa8 r\xc9\xa8ny xte Zacar\xc3\xadas lliin \n', 'Berequ\xc3\xadas, Zacar\xc3\xadas ni gudinx\xc3\xbadeb \n']
['lo ldedoo. 36\xe2\x80\x89Rguixtiia lot dec quia \n', 'irate de b\xc9\xa8ny ni nuu anre yab \n', 'castiguqui.\n']
['37\xe2\x80\x89Ziyza gunii Jes\xc3\xbas:\n', '\xe2\x80\x94\xc2\xa1De b\xc9\xa8ny Jerusal\xc3\xa9n, de b\xc9\xa8ny \n', 'Jerusal\xc3\xa9n, laat rguinx\xc3\xbat de profet \n', 'ne rcuaat guia de bniety ni z\xc3\xa9ed \n', 'pur Dios! \xc2\xa1Zienzi g\xc3\xbcelt bcaaza \n', 'nichasaa laat zec ni rchasaa b\xc9\xa8dy \n', 'de lliinm\xc9\xa8 l\xc3\xa1ani xiilm\xc9\xa8, per qu\xc9\xa8t \n']
['ni n\xc3\xa1tit! 38\xe2\x80\x89Pur ningui, nare rniia \n', 'laat dec ladxt\xc9\xa8 teru quesentiand \n']
['nalas y\xc3\xa1anni. 39\xe2\x80\x89Ne rniizaca laat \n', 'dec desde anre aqu\xc9\xa8tru ini\xc3\xa1tit \n', 'nare axtqu\xc9\xa8 chi idz\xc9\xa8ny dxi ni iniit: \n', '\xe2\x80\x9cDichos ni z\xc3\xa9ed pur Xtadn\xc9\xa8 Dios.\xe2\x80\x9d\n']
['24  Deni bdiia Jes\xc3\xbas \n', 'laniudoroo xte Jerusal\xc3\xa9n \n', 'par az\xc3\xa9ny, chiy g\xc3\xbcena de xp\xc9\xa8nny \n', 'laany, rliuudebny iraru de yuu xte \n']
['yudooqui. 2\xe2\x80\x89Ax raipy Jes\xc3\xbas laadeb:\n', '\xe2\x80\x94Rguixtiia lot dec irate ni \n', 'caguiaatqu\xc9\xa8, teru ch\xc3\xbau dxi nicl\xc9\xa8 \n', 'tuby guia qu\xc9\xa8t y\xc3\xa1anti quia stubyni, \n', 'irateni ibily.\n']
['3\xe2\x80\x89Chiyru g\xc3\xbcedeb quia dany ni l\xc3\xa1 \n', 'Olivos. Chiy deni guri Jes\xc3\xbas ruy, \n', 'ax g\xc3\xbcebinuu de xp\xc9\xa8nny laany par \n', 'gunabdiidxdebny:\n', '\xe2\x80\x94Rcaazn\xc9\xa8 iniibiu dunn\xc9\xa8 g\xc3\xbac gac \n', 'ziy. Ne, \xc2\xbfxa n\xc3\xa1 ni gac seny dec \n', 'agueedbiu stuby, ne dec amerza \n', 'ldull gu\xc9\xa8chliu?\n']
['4\xe2\x80\x89Jes\xc3\xbas cuaibny lodeb:\n', '\xe2\x80\x94Gulcualo qu\xc9\xa8t tu g\xc3\xban engany \n']
['laat. 5\xe2\x80\x89Te pur zienzi ni gueed inii \n', 'dec pur nare z\xc3\xa9eddeb. Chiy iniideb \n', 'laat: \xe2\x80\x9cNare naa Crist\xe2\x80\x9d, ax zienzi \n']
['bniety g\xc3\xbandeb engany. 6\xe2\x80\x89Per laat chi \n', 'guindiagt\xc9\xa8 cayac guerr o dec riatza \n', 'diidx gac guerr, qu\xc9\xa8t idxibtit te pur \n', 'ziy n\xc3\xa1 par gac. Per gati pur ziyti \n']
['ldull gu\xc9\xa8chliu. 7\xe2\x80\x89Te pur teru tildy \n', 'naciony cun stuby naciony ne de ni \n', 'nap guelrnabee sdilddeb cun stuby \n', 'de ni nap guelrnabee. Ziyza zac llu \n', 'ne zuu gubiny iranezzi lo gu\xc9\xa8chliu. \n']
['8\xe2\x80\x89De cosqui n\xc3\xa1 ni sulo gac chi asulo \n', 'iraru de guelzii ni n\xc3\xa1 par gac.\n']
['9\xe2\x80\x89\xe2\x80\x99Chiy laat zun de bniety entriagu \n', 'laat lo de ni iteed laat guelzii ne \n', 'sguinx\xc3\xbadeb laat, ne ziyza irate \n', 'b\xc9\xa8ngu\xc9\xa8chliu idxichn\xc3\xa9 laat pur ni \n']
['n\xc3\xa1t xp\xc9\xa8nnia. 10\xe2\x80\x89Chi gac ziy zieny \n', 'bniety saandeb ni reldilaazdeb nare, \n', 'sdxichnesaadeb ne lagac laadeb \n']
['g\xc3\xbandeb entriagu saadeb. 11\xe2\x80\x89Ziyza \n', 'sdiac\xc3\xa1 zieny de profet ni g\xc3\xbcee dix\xc3\xba, \n', 'ax zienzi bniety g\xc3\xbandeb engany. \n']
['12\xe2\x80\x89Ne de tant de mal ni gacqui casi \n', 'irate bniety aqu\xc9\xa8tru icaaztideb de \n']
['saadeb. 13\xe2\x80\x89Per bniety ni sutipn\xc3\xa9 ni \n', 'reldilaazb\xc9\xa8 nare axt l\xc3\xbaltm\xc9\xa8 hor, ax \n']
['laab\xc9\xa8y y\xc3\xa1ldb\xc9\xa8 llayabaa. 14\xe2\x80\x89Ne xtiidx \n', 'Dios ni cayacdixtee lot, sr\xc9\xa8\xc9\xa8chni \n', 'iduibte lo gu\xc9\xa8chliu par gacbee irate \n', 'bnietni, chiyru ldull gu\xc9\xa8chliu.\n']
['15\xe2\x80\x89\xe2\x80\x99Chi ini\xc3\xa1t zuub tuby ni qu\xc9\xa8t \n', 'illi\xc3\xba laniudoo Jerusal\xc3\xa9n zec ni \n', 'gunii profet Daniel desde gulal (ax \n', 'de ni guuld guiitsr\xc3\xa9, gulgacbee) \n']
['16\xe2\x80\x89dec de bniety ni rbez Judea \n', 'n\xc3\xa1 par illuuindeb nez l\xc3\xa1ani de \n']
['danydequi. 17\xe2\x80\x89Ne ni zuguaa quia \n', 'lizni dxiqui, qu\xc9\xa8t yiiutib ic\xc3\xa1ab de \n']
['xixtenb\xc9\xa8. 18\xe2\x80\x89Chiy ni zuguaa lo guiix \n', 'qu\xc9\xa8t yaicquitib nicl\xc9\xa8 par chac\xc3\xa1ab de \n']
['xabb\xc9\xa8. 19\xe2\x80\x89\xc2\xa1Probza de gunaa ni amer \n', 'ic\xc3\xa1a bdoo ne de gunaa ni acaaza \n']
['bdoo l\xc3\xa1ani de dxiqui! 20\xe2\x80\x89Gulnaab \n', 'lo Dios qu\xc9\xa8t iguaald gac ziy tiamp \n', 'guelnald, o dxiza ni rzilaaz bniety. \n']
['21\xe2\x80\x89Te pur chiy quesentiand nalas \n', 'guelzii gac, desd\xc9\xa8 chi gurixti \n', 'gu\xc9\xa8chliu gady ch\xc3\xbauti chi gac ziy \n', 'ne qu\xc9\xa8tzaru ch\xc3\xbauti chi gac ziy. \n']
['22\xe2\x80\x89Belati Dios qu\xc9\xa8t icuezny de dxiqui, \n', 'nic tuby bniety qu\xc9\xa8t ld\xc3\xa1ti. Per ziy \n', 'scuezny de dxiqui pur ni rcaazny \n', 'de bniety ni agul\xc3\xa9ny par laany.\n']
['23\xe2\x80\x89\xe2\x80\x99Belati chiy gueed ni inii laat: \n', '\xe2\x80\x9cGulguiaa, a Crist zuguaa rur\xc3\xa9n\xe2\x80\x9d, \n', 'o \xe2\x80\x9cGulguiaa, any zuguaa nezre\xe2\x80\x9d, \n']
['qu\xc9\xa8t chaldilaaztit. 24\xe2\x80\x89Te pur teru \n', 'gueed zienzi de ni inii n\xc3\xa1 Crist o \n', 'iniizadeb dec laadeb n\xc3\xa1deb profet. \n', 'Ax zundeb de milagr\xc9\xa8 ne iraloizru \n', 'ni idxalo bniety par chalee g\xc3\xbandeb \n', 'engany laadeb, ne belati chalee \n', 'axt de bniety ni agul\xc3\xa9 Dios g\xc3\xbandeb \n']
['engany. 25\xe2\x80\x89Per nare agudixteetellga \n']
['lot ziyguiy teru gac. 26\xe2\x80\x89Pur ningui, \n', 'belati ch\xc3\xbau ni inii laat: \xe2\x80\x9cGulguiaa, \n', 'a Crist zuguaa de nez lo yiubiz\xe2\x80\x9d, \n', 'qu\xc9\xa8t chiatit. O belatiza iniideb \n', 'laat: \xe2\x80\x9cA Crist nuu laniuure\xe2\x80\x9d, qu\xc9\xa8t \n']
['chaldilaaztitdeb. 27\xe2\x80\x89Te pur zecqu\xc9\xa8 \n', 'chi rdiniia ax rca bch\xc3\xa1a llayabaa \n', 'desde lad rut rldieny gubidx axtqu\xc9\xa8 \n', 'lad rut rieezni, ziyguiy gac dxi ni \n', 'guelda stuby nare Bniety ni bxiaald \n']
['Dios. 28\xe2\x80\x89Te pur de bniety ni reldilaaz \n', 'nare zedn\xc3\xa1deb naa, zecpacza chi \n', 'rdxasaa de bech quia tuby many ni \n', 'aguty.\n']
['29\xe2\x80\x89\xe2\x80\x99Per l\xc3\xa1ani de dxiqui chi agudeed \n', 'de guelziiqui, scay gubidx, qu\xc9\xa8t \n', 'izieenti bueen, ziab de balgui xte \n', 'llayabaa ne irate de cos ni nuu \n']
['llayabaa izees. 30\xe2\x80\x89Chiy llayabaa zuu \n', 'tuby seny dec aguelda stuby nare \n', 'Bniety ni bxiaald Dios. Ax irate \n', 'de bniety gu\xc9\xa8chliu quesentiand \n', 'guundeb chi ini\xc3\xa1deb Bniety ni \n', 'bxiaald Dios rcuabch\xc3\xa1any z\xc3\xa9edny \n', 'l\xc3\xa1ani z\xc3\xa1 cun guelrnabee xtenny. \n']
['31\xe2\x80\x89Chiyru ixiaaldny de \xc3\xa1ngl\xc9\xa8 xtenny, \n', 'ax quesentiand diip icuidxdeb \n', 'trompet te par iduibgabiite lo \n', 'gu\xc9\xa8chliu, de bniety ni z\xc3\xa1 iranezte, \n', 'idxasaadeb, laadeb ni an\xc3\xa1deb par \n', 'Dios.\n']
['32\xe2\x80\x89\xe2\x80\x99Anre gulchan\xc3\xa9 cuend ni iniia \n', 'laat: Chi anar\xc9\xa8\xc9\xa8ny de lliiz yag hig, \n', 'chi acallich de bldag xtenni, laat \n', 'n\xc3\xa1nt\xc9\xa8 dec azeddz\xc9\xa8ny tiamp xte \n']
['guelnaldaa. 33\xe2\x80\x89Ziyzaqu\xc9\xa8y chi ini\xc3\xa1t \n', 'acayac de cosr\xc3\xa9 ax zacbeet dec \n', 'azeddz\xc9\xa8ny dxi ni gac zec ni aguniia \n']
['laat. 34\xe2\x80\x89Ne rguixtiia lot dec irate de \n', 'cosr\xc3\xa9 gac anste gaty de bniety ni \n']
['nab\xc3\xa1ny anre. 35\xe2\x80\x89Gu\xc9\xa8chliu ne yabaa \n', 'snitlodeni, per xtiidxa qu\xc9\xa8t y\xc3\xa1antin \n', 'sin qu\xc9\xa8t gac cumplirni.\n']
['36\xe2\x80\x89\xe2\x80\x99Per qu\xc9\xa8t tu g\xc3\xa1nti xi dxi ne \n', 'xorza n\xc3\xa1 ni gac de cosqui, nicl\xc9\xa8 de \n', '\xc3\xa1ngl\xc9\xa8 xte llayabaa nicl\xc9\xa8za Lliin Dios \n', 'qu\xc9\xa8t g\xc3\xa1nti. Quesoltisy tubyzi Xtadn\xc9\xa8 \n', 'Dios n\xc3\xa1n.\n']
['37\xe2\x80\x89\xe2\x80\x99Zec ni guc gulalqui chi gub\xc3\xa1ny \n', 'No\xc3\xa9, ziygacza gac dxi ni guelda \n', 'stuby nare Bniety ni bxiaald Dios. \n']
['38\xe2\x80\x89Te pur tiampqui anste ni ixiaald \n', 'Dios nisguiarooqui lo gu\xc9\xa8chliu, \n', 'de bniety bquiindeb, g\xc3\xbc\xc3\xa9edeb, \n', 'bichnaadeb, ne bdeedzadeb lliindeb \n', 'par guchnaa axtqu\xc9\xa8 chi bdz\xc9\xa8ny \n', 'dxi ni biiu No\xc3\xa9 l\xc3\xa1ani barcuroo ni \n']
['banchuub. 39\xe2\x80\x89Chal lodeb guzulo \n', 'nisguiarooqui ax z\xc3\xa9ne nis iratecdeb. \n', 'Ziytiziacza gac dxi ni guelda stuby \n']
['nare Bniety ni bxiaald Dios. 40\xe2\x80\x89Ne \n', 'dxiqui, rut zuguaa tiop de bniety \n', 'nguiu lo guiix, tubyb\xc9\xa8 ze, stubyb\xc9\xa8 \n']
['y\xc3\xa1an. 41\xe2\x80\x89Chiy rut cayut tiop bniety \n', 'gunaa tubyzi lat, tubyb\xc9\xa8 ze, stubyb\xc9\xa8 \n', 'y\xc3\xa1an.\n']
['42\xe2\x80\x89\xe2\x80\x99Pur ningui, gulsuguasin, te \n', 'pur qu\xc9\xa8t g\xc3\xa1ntit xi dxi gueed Dad \n']
['xtent\xc9\xa8. 43\xe2\x80\x89Laat n\xc3\xa1nt\xc9\xa8 dec belati tuby \n', 'bniety n\xc3\xa1nb\xc9\xa8 xi guxin ne xorza yiiu \n', 'gubaan lizb\xc9\xa8, laab qu\xc9\xa8t gaaistib ne \n', 'qu\xc9\xa8tza tu isaantib yiiu lizb\xc9\xa8 par \n']
['c\xc3\xbaaan xixtenb\xc9\xa8. 44\xe2\x80\x89Ziyzaqu\xc9\xa8y laat, \n', 'gulsuguasin, te pur nic xgab g\xc3\xbant\xc9\xa8 \n', 'chi guelda stuby nare Bniety ni \n', 'bxiaald Dios.\n']
['45\xe2\x80\x89\xe2\x80\x99Gulgaany zecqu\xc9\xa8 tuby mos \n', 'ni rs\xc3\xa1an xl\xc3\xa1mni lizb\xc9\xa8 par gacb\xc9\xa8 \n', 'cargu xte iraru de mos par ideedb\xc9\xa8 \n']
['ni iquiindeb chi aguld hor. 46\xe2\x80\x89Ne \n', 'x\xc3\xadclabaa mos ni cayun zec ni ri\xc3\xa1ld \n']
['chi idz\xc9\xa8ny xl\xc3\xa1mb\xc9\xa8 stuby, 47\xe2\x80\x89te pur \n', 'nare rniia laat dec l\xc3\xa1mqui s\xc3\xa1anb\xc9\xa8 \n', 'irate de xixtenb\xc9\xa8 laznaa mosqui. \n']
['48\xe2\x80\x89Per belati mosqui qu\xc9\xa8t rcuadiagb\xc9\xa8 \n', 'diidx ax g\xc3\xbanb\xc9\xa8 xgab dec zacldaa \n']
['yaicqui xl\xc3\xa1mb\xc9\xa8, 49\xe2\x80\x89ax sulo gunn\xc3\xa9b \n', 'de mos zectisy ni icaazb\xc9\xa8, chiy sulo \n', 'iquinn\xc3\xa9b ne guen\xc3\xa9b de borrach. \n']
['50\xe2\x80\x89Ne chiy idz\xc9\xa8ny xl\xc3\xa1mb\xc9\xa8 tuby dxi \n', 'ni qu\xc9\xa8t canuutib laab, ne tuby hor \n']
['ni qu\xc9\xa8t g\xc3\xa1ntib. 51\xe2\x80\x89Chiy quesentiand \n', 'castiguroo g\xc3\xban xl\xc3\xa1mb\xc9\xa8 laab, ne \n', 'si\xc3\xa1ldb\xc9\xa8 laab rut ri\xc3\xa1ld de b\xc9\xa8ndix\xc3\xba, rut \n', 'guunb\xc9\xa8 ne golaib\xc9\xa8.\n']
['25  Ziyza raipy Jes\xc3\xbas laadeb:\n', '\xe2\x80\x94Par yiiu bniety \n', 'rut canabee Dios ziendeb teed \n', 'zecpacza tuby cuend xte ts\xc9\xa8 de \n', 'dxaap, caadeb l\xc3\xa1mpara xtendeb \n', 'par g\xc3\xbcecanuudeb b\xc3\xadiny hor ni \n']
['challiib dxaap. 2\xe2\x80\x89Gaaydeb baandeb \n', 'xgab xa g\xc3\xbandeb, per dz\xc9\xa8 gaaydeb \n']
['x\xc3\xadteete xgabti qu\xc9\xa8t baandeb. 3\xe2\x80\x89Te \n', 'pur g\xc3\xbcen\xc3\xa9deb l\xc3\xa1mpara xtendeb, \n', 'per qu\xc9\xa8tru g\xc3\xbcen\xc3\xa9tideb s\xc9\xa8ty par \n']
['nib\xc3\xadi nichadeb de l\xc3\xa1mparaqui. 4\xe2\x80\x89Ne \n', 'gaay de dxaap ni baany xgabqui \n', 'ax g\xc3\xbcen\xc3\xa9deb botey s\xc9\xa8ty xtendeb \n', 'par gub\xc3\xadi bchadeb de l\xc3\xa1mpara \n']
['xtendeb. 5\xe2\x80\x89Ne cun b\xc3\xadinqui gucldaa \n', 'bdz\xc9\xa8nb\xc9\xa8, parzi bdx\xc3\xa1 xcaald de \n', 'dxaapqui ax gutaaisy iratecdeb. \n']
['6\xe2\x80\x89Chiy zecti iruld gueel b\xc3\xadeny rsee \n', 'tuby ni gur\xc9\xa8xtia: \xe2\x80\x9c\xc2\xa1A b\xc3\xadiny az\xc3\xa9ed, \n']
['gulchachalob!\xe2\x80\x9d 7\xe2\x80\x89Chiyru g\xc3\xbceste \n', 'irate de dxaapqui, ax banzaacdeb \n']
['de l\xc3\xa1mpara xtendeb. 8\xe2\x80\x89Chiy gaay de \n', 'dxaap ni qu\xc9\xa8t g\xc3\xbcen\xc3\xa9 s\xc9\xa8ty raipdeb de \n', 'dxaap ni g\xc3\xbcen\xc3\xa9 s\xc9\xa8tyqui: \xe2\x80\x9cGuln\xc9\xa8dxlaa \n', 'duudx s\xc9\xa8ty xtent\xc9\xa8 purzi amer ibiz \n']
['l\xc3\xa1ani l\xc3\xa1mpara xtenn\xc9\xa8.\xe2\x80\x9d 9\xe2\x80\x89Per laadeb \n', 'cuaibdeb: \xe2\x80\x9cQu\xc9\xa8t xo in\xc9\xa8\xc9\xa8dxtin s\xc9\xa8ty \n', 'laat, te pur belqu\xc9\xa8tiy nicl\xc9\xa8 par \n', 'dunn\xc9\xa8 nicl\xc9\xa8za par laat qu\xc9\xa8t galdni. \n', 'Mazru g\xc3\xbcen gulchia rut rd\xc3\xb3o s\xc9\xa8ty \n']
['par siit par laat.\xe2\x80\x9d 10\xe2\x80\x89Chiy lalzi ni \n', 'zesiideb s\xc9\xa8ty, bdz\xc9\xa8ny b\xc3\xadiny, parzi \n', 'gaayzi dxaap ni zuguaa ruy biun\xc3\xa9 \n', 'b\xc3\xadinqui rut gac saaqui ax bdxiigac \n']
['ruu puert. 11\xe2\x80\x89Chiguld chi bdz\xc9\xa8ny de \n', 'dxaap ni g\xc3\xbcesii s\xc9\xa8ty, ax guniideb: \n', '\xe2\x80\x9c\xc2\xa1Dad, Dad, bxalbiu te idx\xc3\xbaun!\xe2\x80\x9d \n']
['12\xe2\x80\x89Per laab cuaibb\xc9\xa8: \xe2\x80\x9cQu\xc9\xa8t ixaltia. \n', 'Nare n\xc3\xa1npaca nicl\xc9\xa8 qu\xc9\xa8t rumbiia \n', 'laat.\xe2\x80\x9d\n']
['13\xe2\x80\x89\xe2\x80\x99Pur ningui \xe2\x80\x94raipy Jes\xc3\xbas \n', 'laadeb\xe2\x80\x94 gulcualo laat te pur qu\xc9\xa8t \n', 'g\xc3\xa1ntit xi dxi ne xorza guelda stuby \n', 'nare Bniety ni bxiaald Dios.\n']
['14\xe2\x80\x89Ziyza raipy Jes\xc3\xbas laadeb:\n', '\xe2\x80\x94Guelrnabee xte Dios n\xc3\xa1 zec tuby \n', 'bniety ni aidiia chia zit, per anste \n', 'ni chiab gur\xc9\xa8dxb\xc9\xa8 de xmosb\xc9\xa8 par \n', 'bsann\xc3\xa9b laadeb xm\xc9\xa8lb\xc9\xa8.\n']
['15\xe2\x80\x89\xe2\x80\x99Tuby mosqui bdeedb\xc9\xa8 gaay mily \n', 'm\xc9\xa8ly, chiy stuby mos bdeedb\xc9\xa8 tiop \n', 'mily m\xc9\xa8ly, ni rion mosqui bdeedb\xc9\xa8 \n', 'tuby mily m\xc9\xa8ly. Tubygadeb cu\xc3\xa1adeb \n', 'zecti ni chalee icualodeb. Chiyru \n']
['z\xc3\xa9 bnietqui de viaj. 16\xe2\x80\x89Mos ni cu\xc3\xa1a \n', 'gaay mily m\xc9\xa8lyqui, baanb\xc9\xa8 negocy \n', 'cun m\xc9\xa8lyqui ax baanb\xc9\xa8 gan dz\xc9\xa8 gaay \n']
['milyza m\xc9\xa8ly. 17\xe2\x80\x89Chiy ziytiziac baany \n', 'mos ni cu\xc3\xa1a tiop mily m\xc9\xa8ly, ax \n']
['baanb\xc9\xa8 gan stiop milyza m\xc9\xa8ly. 18\xe2\x80\x89Per \n', 'mos ni cu\xc3\xa1a tuby mily m\xc9\xa8lyqui, \n', 'g\xc3\xbcecuaatsacb\xc9\xa8 xm\xc9\xa8ly xl\xc3\xa1mb\xc9\xa8qui \n', 'l\xc3\xa1ani tuby gu\xc9\xa8\xc9\xa8dy ni gudz\xc9\xa8db\xc9\xa8 lo yiu.\n']
['19\xe2\x80\x89\xe2\x80\x99Xchi gucldaa xl\xc3\xa1mdeb chiyru \n', 'biecquib\xc9\xa8, ax cu\xc3\xa1ab cuend xi \n']
['bann\xc3\xa9deb xm\xc9\xa8lb\xc9\xa8. 20\xe2\x80\x89Nidoote g\xc3\xbce \n', 'mos ni cu\xc3\xa1a gaay mily m\xc9\xa8lyqui, \n', 'ax bdeedb\xc9\xa8 m\xc9\xa8lyqui xl\xc3\xa1mb\xc9\xa8 ne \n', 'bdeedzacb\xc9\xa8 dz\xc9\xa8 gaay mily m\xc9\xa8ly ni \n', 'baanb\xc9\xa8 gan, raipb\xc9\xa8 xl\xc3\xa1mb\xc9\xa8: \xe2\x80\x9cDad, \n', 'laabiu bn\xc9\xa8\xc9\xa8dxbiu gaay mily m\xc9\xa8ly \n', 'nare, anre arebiu dz\xc9\xa8 gaay mily \n']
['m\xc9\xa8ly ni baania gan.\xe2\x80\x9d 21\xe2\x80\x89Chiy cuaby \n', 'xl\xc3\xa1mb\xc9\xa8: \xe2\x80\x9cG\xc3\xbcenqu\xc9\xa8y, abaaniu zec ni \n', 'ri\xc3\xa1ld. Ne pur baaniu zec ni ri\xc3\xa1ld \n', 'masqu\xc9\xa8 cun duudxzi, anre amazru \n', 'zieny ni is\xc3\xa1ana laznoo. Biiu lo \n']
['guelrzaclaaz xtena.\xe2\x80\x9d 22\xe2\x80\x89Chiyru \n', 'bdz\xc9\xa8ny mos ni cu\xc3\xa1a tiop mily \n', 'm\xc9\xa8lyqui, laab raipb\xc9\xa8 xl\xc3\xa1mb\xc9\xa8: \xe2\x80\x9cDad, \n', 'laabiu bn\xc9\xa8\xc9\xa8dxbiu tiop mily m\xc9\xa8ly \n', 'nare, anre arebiu dz\xc9\xa8 stiop mily \n']
['m\xc9\xa8ly ni baania gan.\xe2\x80\x9d 23\xe2\x80\x89Chiy cuaby \n', 'xl\xc3\xa1mb\xc9\xa8: \xe2\x80\x9cG\xc3\xbcenqu\xc9\xa8y, abaaniu zec \n', 'ni ri\xc3\xa1ld. Ne pur ni baaniu zec ni \n', 'ri\xc3\xa1ld masqu\xc9\xa8 cun duudxzi, anre \n', 'amazru zieny ni is\xc3\xa1ana laznoo. \n']
['Biiu lo guelrzaclaaz xtena.\xe2\x80\x9d 24\xe2\x80\x89Per \n', 'chi bdz\xc9\xa8ny mos ni cu\xc3\xa1a tuby mily \n', 'm\xc9\xa8lyqui, laab raipb\xc9\xa8 xl\xc3\xa1mb\xc9\xa8: \xe2\x80\x9cDad, \n', 'nare n\xc3\xa1nna dec qu\xc9\xa8t rg\xc3\xa1tibiu \n', 'bniety, rc\xc3\xa1abiu de guelnazaac rut \n', 'qu\xc9\xa8t gulaaicquitibiu ne rtopbiu de \n']
['guelnazaac rut qu\xc9\xa8t rzibinbiu. 25\xe2\x80\x89Pur \n', 'ningui bdxibia, ax g\xc3\xbcecuaatsa \n', 'xm\xc9\xa8lbiu laniu. Anre a xm\xc9\xa8lbiur\xc3\xa9.\xe2\x80\x9d \n']
['26\xe2\x80\x89Chiy cuaby xl\xc3\xa1mb\xc9\xa8: \xe2\x80\x9cMos mal, \n', 'mos ploj. Belati n\xc3\xa1nldiu dec nare \n', 'rc\xc3\xa1a de guelnazaac rut qu\xc9\xa8t baania \n', 'dz\xc9\xa8\xc9\xa8ny ne rtopzaca de guelnazaac \n']
['ni qu\xc9\xa8t rzibinia, 27\xe2\x80\x89\xc2\xbfx\xc3\xadnii qu\xc9\xa8t \n', 'nialduu xm\xc9\xa8lia bancu te par chi \n', 'niecquia ax nic\xc3\xa1ani cun tod lliinni?\xe2\x80\x9d \n']
['28\xe2\x80\x89Chiyru raipy l\xc3\xa1mqui de ni zuguaa \n', 'ruy: \xe2\x80\x9cGuldz\xc9\xa8c\xc3\xa1 tuby mily m\xc9\xa8ly ni \n', 'bdeedab, guldeedni bniety ni anap \n']
['ts\xc9\xa8 milyni. 29\xe2\x80\x89Te pur elqu\xc9\xa8 ni nap, n\xc3\xa1 \n', 'par ic\xc3\xa1arub ne axt gunsobr\xc9\xa8ni laab. \n', 'Per elqu\xc9\xa8 ni qu\xc9\xa8t cuenzi nap, axt ni \n']
['napb\xc9\xa8 sbic\xc3\xa1. 30\xe2\x80\x89Ne mos ni qu\xc9\xa8t illi\xc3\xbare, \n', 'guld\xc3\xa9eb detsqu\xc9\xa8 rut nacay, rut \n', 'guunb\xc9\xa8 ne golaib\xc9\xa8.\xe2\x80\x9d\n']
['31\xe2\x80\x89\xe2\x80\x99Chi gueed Bniety ni bxiaald \n', 'Dios, laany zeedny cun guelrnabee \n', 'ne cun irate de \xc3\xa1ngl\xc9\xa8 xtenny par \n']
['cueny rut inabeeny. 32\xe2\x80\x89Chiy irate \n', 'de bniety gu\xc9\xa8chliu idxasaa rut \n', 'zubny, ax cu\xc3\xa9ny lodeb zec ni run \n', 'tuby pastor chi rb\xc3\xa9b de ll\xc3\xadily lo de \n']
['chiv. 33\xe2\x80\x89De ni rac xp\xc9\xa8nny izuubny \n', 'lad nald\xc3\xad xtenny, chiy de ni qu\xc9\xa8t \n', 'rac xp\xc9\xa8nny izuubny lad rbes xtenny. \n']
['34\xe2\x80\x89Chiy laany ni n\xc3\xa1ny Rey gaipny \n', 'de ni zuguaa lad nald\xc3\xad xtenny: \n', '\xe2\x80\x9cGultaa laat ni abiacldeet pur Xtada. \n', 'Gulyiiu lo guelrnabee ni nuchuu \n', 'par laat desde chi gurixti gu\xc9\xa8chliu. \n']
['35\xe2\x80\x89Te pur chi bldiaana, bn\xc9\xa8\xc9\xa8dxt\xc9\xa8 ni \n', 'bquiinia, chi bdxaa nis, bn\xc9\xa8\xc9\xa8dxt\xc9\xa8 \n', 'ni g\xc3\xbciia, chi cuandzaa zec tuby \n']
['b\xc9\xa8nz\xc3\xadt, bn\xc9\xa8\xc9\xa8dxt\xc9\xa8 rut biiana. 36\xe2\x80\x89Chi \n', 'banlieedxa ni gacua, laat bn\xc9\xa8\xc9\xa8dxt\xc9\xa8 \n', 'lady, chi gucx\xc3\xbaa, bedtixlot naa, \n', 'ne chi guaa l\xc3\xa1ani lizguiib ax \n']
['bedguiaat nare.\xe2\x80\x9d 37\xe2\x80\x89Chiyru inii \n', 'de ni zub lad nald\xc3\xad xtenny: \xe2\x80\x9cDad, \n', '\xc2\xbfg\xc3\xbac gun\xc3\xa1n laabiu rldiaanbiu, ax \n', 'bn\xc9\xa8\xc9\xa8dxn\xc9\xa8 ni bquiinbiu? \xc2\xbfO g\xc3\xbacza \n', 'gun\xc3\xa1n laabiu rdx\xc3\xa1biu nis, ax \n']
['bn\xc9\xa8\xc9\xa8dxn\xc9\xa8 ni g\xc3\xbc\xc3\xa9ebiu? 38\xe2\x80\x89\xc2\xbfO g\xc3\xbacza \n', 'gun\xc3\xa1n laabiu candzabiu zec tuby \n', 'b\xc9\xa8nz\xc3\xadt, ax bn\xc9\xa8\xc9\xa8dxn\xc9\xa8 rut y\xc3\xa1anbiu, \n', 'g\xc3\xbac banlieedxbiu ni gacubiu, ax \n']
['bn\xc9\xa8\xc9\xa8dxn\xc9\xa8 lady? 39\xe2\x80\x89Ne, \xc2\xbfg\xc3\xbacza gun\xc3\xa1n \n', 'laabiu racx\xc3\xbabiu o nuuzacbiu l\xc3\xa1ani \n', 'lizguiib, ax biotixlon laabiu?\xe2\x80\x9d \n']
['40\xe2\x80\x89Chiy icaibny lodeb, laany ni n\xc3\xa1ny \n', 'Rey: \xe2\x80\x9cRguixtiia lot, irate ni baant\xc9\xa8 \n', 'par gucn\xc3\xa9t tuby de xp\xc9\xa8nnia, masqu\xc9\xa8 \n', 'm\xc3\xa1s senciy n\xc3\xa1b, per narenacay \n', 'gucn\xc3\xa9t.\xe2\x80\x9d\n']
['41\xe2\x80\x89\xe2\x80\x99Chiyru gaipny de ni zuguaa \n', 'lad rbes xtenny: \xe2\x80\x9cGulbic\xc3\xa1 nez \n', 'luaa de b\xc9\xa8ny mal, gulchia lo bal \n', 'ni qu\xc9\xa8t ch\xc3\xbauti dxi yiuu, lo bal ni a \n']
['n\xc3\xa1 par b\xc9\xa8ndxab ne de xp\xc9\xa8nb\xc9\xa8. 42\xe2\x80\x89Te \n', 'pur chi bldiaana, qu\xc9\xa8t nin\xc9\xa8\xc9\xa8dxtit \n', 'ni niquiinia, chi bdxaa nis, qu\xc9\xa8t \n']
['nin\xc9\xa8\xc9\xa8dxtit ni n\xc3\xadia. 43\xe2\x80\x89Chi cuandzaa \n', 'zec b\xc9\xa8nz\xc3\xadt, qu\xc9\xa8t bn\xc9\xa8\xc9\xa8dxtit rut \n', 'n\xc3\xadiana, chi banlieedxa ni gacua, \n', 'qu\xc9\xa8t bn\xc9\xa8\xc9\xa8dxtit lady. Ne chi gucx\xc3\xbaa \n', 'ziyza chi guua l\xc3\xa1ani lizguiib, qu\xc9\xa8t \n']
['bedtixlotit nare.\xe2\x80\x9d 44\xe2\x80\x89Chiy laadeb \n', 'inabdiidxdeb laany: \xe2\x80\x9cDad, \xc2\xbfg\xc3\xbac \n', 'gun\xc3\xa1n laabiu rldiaanbiu, o rdx\xc3\xa1biu \n', 'nis, o candzazacbiu zec tuby b\xc9\xa8nz\xc3\xadt, \n', 'o g\xc3\xbacza gun\xc3\xa1n laabiu runlieedxbiu \n', 'lady, o racx\xc3\xbazacbiu, o nuuzacbiu \n', 'l\xc3\xa1ani lizguiib ne qu\xc9\xa8t bdxacn\xc3\xa9n \n']
['laabiu?\xe2\x80\x9d 45\xe2\x80\x89Ax laany icaibny lodeb: \n', '\xe2\x80\x9cRguixtiia lot, irate ni qu\xc9\xa8t baant\xc9\xa8 \n', 'par niacn\xc3\xa9t de xp\xc9\xa8nnia, masqu\xc9\xa8 \n', 'm\xc3\xa1s senciy n\xc3\xa1b, per narenacay qu\xc9\xa8t \n']
['niacn\xc3\xa9t.\xe2\x80\x9d 46\xe2\x80\x89Ax laat ari\xc3\xa1ldt\xc9\xa8 castigu \n', 'par chazy, chiy de ni baany zec ni \n', 'ri\xc3\xa1ld, laadeb ari\xc3\xa1lddeb guelnab\xc3\xa1ny \n', 'par chazy.\n']
['26  Chi gulull gunii Jes\xc3\xbas de \n', 'diidxqui, chiyru raipny de \n', 'xp\xc9\xa8nny:\n']
['2\xe2\x80\x89\xe2\x80\x94Laat n\xc3\xa1nt\xc9\xa8 dec stiopzi dxi \n', 'rieedx par lan\xc3\xad pascu, ne nare \n', 'Bniety ni bxiaald Dios zaca entriagu \n', 'par icuaadeb naa lo cruzy.\n']
['3\xe2\x80\x89De dxigacqui bdxasaaza de bxoz \n', 'ni rnabee cun de gurtisy xte de \n', 'bniety Israel liz Caif\xc3\xa1s, bxozroo ni \n']
['rnabee lo de bxoz. 4\xe2\x80\x89Ruy guniideb \n', 'xa xquel g\xc3\xbandeb engany Jes\xc3\xbas par \n']
['inaazdebny, ax quinx\xc3\xbadebny. 5\xe2\x80\x89Per \n', 'guniideb:\n', '\xe2\x80\x94Per qu\xc9\xa8t idxantin ziy lo de dxi \n', 'lan\xc3\xad par qu\xc9\xa8t xi scand gac.\n']
['6\xe2\x80\x89Chi zuguaa Jes\xc3\xbas l\xc3\xa1ani gu\xc9\xa8dx \n', 'Betania liz Sim\xc3\xb3ny ni raipdeb \n']
['lepros, 7\xe2\x80\x89chiy bdz\xc9\xa8ny tuby gunaa \n', 'caab tuby botey dxaatec perfum \n', 'ni sac guyally. Ax lalzi zub Jes\xc3\xbas \n', 'caquiinny, bniety gunaaqui bslob \n']
['perfumqui quia Jes\xc3\xbas. 8\xe2\x80\x89Chi gun\xc3\xa1 de \n', 'xp\xc9\xa8ny Jes\xc3\xbas ni baany gunaaqui, ax \n', 'bdxiichdeb ne guniideb:\n', '\xe2\x80\x94\xc2\xbfX\xc3\xadnii bx\xc3\xadib perfumqu\xc9\xa8?, \n']
['9\xe2\x80\x89ne zeleeldi nit\xc3\xb3obni guyally par \n', 'niacn\xc3\xa9b de prob.\n']
['10\xe2\x80\x89Per chi gucbee Jes\xc3\xbas xi caniideb, \n', 'ax raipny laadeb:\n', '\xe2\x80\x94\xc2\xbfX\xc3\xadnii rdxichn\xc3\xa9t gunaac?, ne \n']
['g\xc3\xbcenqu\xc9\xa8 n\xc3\xa1 ni bann\xc3\xa9b nare. 11\xe2\x80\x89Te \n', 'pur de prob llillite zuguan\xc3\xa9tdeb, \n', 'per nare gati iduibtiampti suguan\xc3\xada \n']
['laat. 12\xe2\x80\x89Ne ni bslob perfumqu\xc9\xa8 quiaa, \n', 'niy zelo dec acayunzaactellgab nare \n']
['par chi igaatsa. 13\xe2\x80\x89Rguixtiia lot dec \n', 'iduibte lo gu\xc9\xa8chliu nez ruttisy ir\xc9\xa8\xc9\xa8ch \n', 'de didxzaac xte Dios, zuee bniety \n', 'c\xc3\xban loc ni baany gunaac cun nare \n', 'par chanelaazdeb laab.\n']
['14\xe2\x80\x89Chiguld de lo irate ts\xc9\xa8btiop de \n', 'xp\xc9\xa8ny Jes\xc3\xbas, tuby xp\xc9\xa8nny ni bdial\xc3\xa1 \n', 'Judas Iscariote, g\xc3\xbcenin\xc3\xa9b de bxoz \n']
['ni rnabee de bxoz, 15\xe2\x80\x89raipb\xc9\xa8 laadeb:\n', '\xe2\x80\x94\xc2\xbfBelac in\xc9\xa8\xc9\xa8dxt\xc9\xa8 nare par g\xc3\xbana \n', 'entriagu Jes\xc3\xbas lot?\n', 'Ax bdeeddeb treint m\xc9\xa8ly de plat \n']
['laab. 16\xe2\x80\x89Chiy desde dxiqui guzulo \n', 'rgu\xc3\xadilyb\xc9\xa8 xa xquel g\xc3\xbanb\xc9\xa8 entriagu \n', 'Jes\xc3\xbas.\n']
['(Mr. 14:12\xe2\x80\x9125; Lc. 22:7\xe2\x80\x9123; \n']
['Jn. 13:21\xe2\x80\x9130; 1 Co. 11:23\xe2\x80\x9126)\n']
['17\xe2\x80\x89Ne dxi ni guzulo lan\xc3\xad ni \n', 'rquiiny de bniety Israel guechtily \n', 'sin levadur, de xp\xc9\xa8ny Jes\xc3\xbas \n', 'g\xc3\xbcebinuudeb laany, raipdebny:\n', '\xe2\x80\x94\xc2\xbfCal\xc3\xad rcaazbiu chodxanchuun ni \n', 'iquiinn\xc9\xa8 guxin xte pascu?\n']
['18\xe2\x80\x89Jes\xc3\xbas cuaibny:\n', '\xe2\x80\x94Gulchia l\xc3\xa1ani gu\xc9\xa8dx Jerusal\xc3\xa9n \n', 'liz tal bnietqui, chiy gulgatsb\xc9\xa8: \n', 'Ziyla na Maistr\xc9\xa8 dec azeddz\xc9\xa8ny hor \n', 'xtenny ax rcaazny iteedny pascu \n', 'lizbiu cun de xp\xc9\xa8nny.\n']
['19\xe2\x80\x89Chiyru baany de xp\xc9\xa8nny zec ni \n', 'raipny laadeb, ax banchuudeb ni \n', 'iquiindeb guxin xte pascu.\n']
['20\xe2\x80\x89Chi biiu guxin, Jes\xc3\xbas zubny \n', 'lo m\xc9\xa8lly cun irate ts\xc9\xa8btiop xp\xc9\xa8nny. \n']
['21\xe2\x80\x89Chiy lalzi caquiindeb, laany \n', 'guniiny:\n', '\xe2\x80\x94Rguixtiia lot dec lagac tubyt\xc9\xa8 \n', 'g\xc3\xban entriagu naa.\n']
['22\xe2\x80\x89Parzi quesentiand nalas \n', 'guzacdeb, ax guzulo rnabdiidx \n', 'tubyga pur tubygadeb laany:\n', '\xe2\x80\x94\xc2\xbfTa nareniy, Dad?\n']
['23\xe2\x80\x89Jes\xc3\xbas cuaibny lodeb:\n', '\xe2\x80\x94Ni \xc3\xadzenaa tubylote cun nare \n', 'lo plad, laab\xc9\xa8y g\xc3\xbanb\xc9\xa8 entriagu \n']
['nare. 24\xe2\x80\x89Didxld\xc3\xadqu\xc9\xa8y nare Bniety ni \n', 'bxiaald Dios n\xc3\xa1 par teda zec ni rnii \n', 'lo xquiits Dios. Per, \xc2\xa1probll\xc9\xa8za n\xc3\xa1 \n', 'bniety ni g\xc3\xban entriagu nare! Par \n', 'laab g\xc3\xbcenru qu\xc9\xa8t n\xc3\xadiutib lo gu\xc9\xa8chliu.\n']
['25\xe2\x80\x89Chiyru Judas ni n\xc3\xa1 par g\xc3\xban \n', 'entriagu laany, gunabdiidxb\xc9\xa8ny:\n', '\xe2\x80\x94Maistr\xc9\xa8, \xc2\xbfta nareniy?\n', 'Chiy cuaby Jes\xc3\xbas:\n', '\xe2\x80\x94Li\xc3\xbaluu.\n']
['26\xe2\x80\x89Lalzi ni caquiindeb, Jes\xc3\xbas \n', 'cu\xc3\xa1any guechtily ax bdeedny gracy \n', 'Dios. Chiyru bllullny guechtilqui \n', 'gudiizny lo de xp\xc9\xa8nny, guniigany:\n', '\xe2\x80\x94Gulquiiny guechtilr\xc3\xa9, laani n\xc3\xa1ni \n', 'xcuerpa.\n']
['27\xe2\x80\x89Chiyru cu\xc3\xa1any tuby cop vin. \n', 'Chi gulull bdeedny gracy Dios, ax \n', 'bdeedny copqui laadeb, guniigany:\n', '\xe2\x80\x94Gulgu\xc3\xa9e iratect\xc9\xa8 ni nuu l\xc3\xa1ani \n']
['copqu\xc9\xa8. 28\xe2\x80\x89Te pur vinr\xc3\xa9, laani n\xc3\xa1ni \n', 'r\xc9\xa8ny xtena ni ix\xc3\xadia chi gatia pur \n', 'zieny bniety gu\xc9\xa8chliu. Te pur, pur \n', 'guelguty xtena illal tuby nez cuby \n', 'xa gap bniety perd\xc3\xb3n lo Dios pur \n']
['de xtulddeb. 29\xe2\x80\x89Ne nare rniia laat \n', 'dec qu\xc9\xa8tru ch\xc3\xbauti dxi iquiinia \n', 'vin ni racchuu cun uv, axtisy \n', 'dxi ni iquinn\xc3\xada laat vin cuby lo \n', 'guelrnabee xte Xtada.\n']
['30\xe2\x80\x89Chi gulull biildydeb tuby cant \n', 'par Dios, chiyru z\xc3\xa9deb quia dany \n']
['Olivos. 31\xe2\x80\x89Chiy raipy Jes\xc3\xbas laadeb:\n', '\xe2\x80\x94Iratet sb\xc3\xa9laazt\xc9\xa8 nare anguxinr\xc3\xa9, \n', 'zecqu\xc9\xa8 ni c\xc3\xa1 lo xquiits Dios rut rnii: \n', '\xe2\x80\x9cQuinx\xc3\xbaa pastor, chiy irate de ll\xc3\xadily \n']
['ir\xc9\xa8\xc9\xa8ch.\xe2\x80\x9d 32\xe2\x80\x89Per chi ib\xc3\xadi ib\xc3\xa1nia stuby, \n', 'nidoo nare azaaga Galilea chiyru \n', 'gueedt\xc9\xa8.\n']
['33\xe2\x80\x89Ax cuaby Bed lony:\n', '\xe2\x80\x94Masqu\xc9\xa8 iratecdeb cuelaazdeb \n', 'laabiu, per nare qu\xc9\xa8t cuelaaztia \n', 'laabiu.\n']
['34\xe2\x80\x89Per Jes\xc3\xbas raipy laab:\n', '\xe2\x80\x94Nare rguixtiia loo dec \n', 'anguxiniacr\xc3\xa9 anste ni icuarsee \n', 'b\xc9\xa8dygay, li\xc3\xba pur chon g\xc3\xbcelt aguniiu \n', 'qu\xc9\xa8t rumbeetiu nare.\n']
['35\xe2\x80\x89Per Bed gub\xc3\xadi raipb\xc9\xa8 Jes\xc3\xbas:\n', '\xe2\x80\x94Masqu\xc9\xa8 gatia cun laabiu, per \n', 'qu\xc9\xa8t iniitia dec qu\xc9\xa8t rumbiia laabiu.\n', 'Ne irateru de xp\xc9\xa8ny Jes\xc3\xbas guniiza \n', 'ziy.\n']
['36\xe2\x80\x89Chi bdz\xc9\xa8nn\xc3\xa9 Jes\xc3\xbas de xp\xc9\xa8nny tuby \n', 'lat rut l\xc3\xa1 Getseman\xc3\xad, ax raipny laadeb:\n', '\xe2\x80\x94Gulsubzic ruc, lalzi ni ch\xc3\xa1a rure \n', 'chanaaba lo Dios.\n']
['37\xe2\x80\x89Chiyru z\xc3\xa9neny Bed cun iropte \n', 'de llingaan Zebedeo, ax guzulo \n', 'rziienny nalas ne aqu\xc9\xa8tru xi gu\xc3\xadllyti \n']
['nuuny. 38\xe2\x80\x89Chiy raipny laadeb:\n', '\xe2\x80\x94Quesentiand nalas rziienia. \n', 'Azupacza aquinx\xc3\xba guelnalasqu\xc9\xa8 naa. \n', 'Guly\xc3\xa1an rur\xc3\xa9n ne qu\xc9\xa8t gaaistit.\n']
['39\xe2\x80\x89Chiyru z\xc3\xa9 Jes\xc3\xbas delantruqui, ax \n', 'guzurlony lo gu\xc9\xa8chliu par gunaabny \n', 'lo Dios, guniiny:\n', '\xe2\x80\x94Xtada, belati chalee bld\xc3\xa1biu \n', 'nare lo guelzii ni n\xc3\xa1 par teda, per \n', 'qu\xc9\xa8t gacti zec ni rcaaza sino que zec \n', 'ni rcaazbiu.\n']
['40\xe2\x80\x89Chiyru g\xc3\xbceny rut zuguaa de \n', 'xp\xc9\xa8nny, ax bdxialny laadeb raaisdeb, \n', 'chiy raipny Bed:\n', '\xe2\x80\x94\xc2\xbfTa nicl\xc9\xa8 tuby hor qu\xc9\xa8t nialee \n', 'nit\xc9\xa8\xc9\xa8cht\xc9\xa8 xcaaldt\xc9\xa8 par zuguan\xc3\xa9t \n']
['nare? 41\xe2\x80\x89Gult\xc9\xa8\xc9\xa8ch xcaaldt\xc9\xa8 ne \n', 'gulnaab lo Dios par qu\xc9\xa8t g\xc3\xban \n', 'b\xc9\xa8ndxab gan laat. Te pur rcaazqu\xc9\xa8t \n', 'g\xc3\xbant\xc9\xa8 zec ni n\xc3\xa1 par, per xcuerp\xc9\xa8t \n', 'qu\xc9\xa8t rzigueldti.\n']
['42\xe2\x80\x89Ni rrop g\xc3\xbcelt g\xc3\xbcenaabny lo Dios, \n', 'laany guniiny:\n', '\xe2\x80\x94Xtada, belati qu\xc9\xa8t xo teed guelzii \n', 'ni n\xc3\xa1 par teda, belati n\xc3\xa1pac par \n', 'teda guelziiqui, su chagac zec ni \n', 'rcaazbiu gac.\n']
['43\xe2\x80\x89Chi biecquiny rut zuguaa de \n', 'xp\xc9\xa8nny, adeb raaisiac stuby, pur ni \n']
['cazinaa bcaald laadeb. 44\xe2\x80\x89Chiyru \n', 'bs\xc3\xa1anny laadeb par zenaabny lo \n', 'Dios ni rion g\xc3\xbcelt cun lagac de \n']
['diidxqui. 45\xe2\x80\x89Chi biecquiny rut \n', 'zuguaa de xp\xc9\xa8nny, ax raipny laadeb:\n', '\xe2\x80\x94\xc2\xbfTa zeczi raaist\xc9\xa8? \xc2\xbfTa zeczi \n', 'cazilaazt\xc9\xa8? Per nare Bniety ni \n', 'bxiaald Dios, abdz\xc9\xa8ny hor ni \n', 'gaca entriagu laznaa de b\xc9\xa8nduld. \n']
['46\xe2\x80\x89Gulchaste. Gultoo. Gulguiaa, a ni \n', 'g\xc3\xban entriagu nare azeddz\xc9\xa8ngax.\n']
['47\xe2\x80\x89Zeczi canin\xc3\xa9 Jes\xc3\xbas laadeb chi \n', 'bdz\xc9\xa8ny Judas ni racza tuby de xp\xc9\xa8nny. \n', 'Bdz\xc9\xa8nn\xc3\xa9b zienguilli\xc3\xba b\xc9\xa8ny, caadeb \n', 'spad ne yag. Zenaazdeb Jes\xc3\xbas pur \n', 'xtiidx de bxoz ni rnabee de bxoz ne \n', 'pur xtiidxza de gurtisy xte de bniety \n']
['Israel. 48\xe2\x80\x89Ne cun Judas ni baany \n', 'entriagu laany agudixteetellgab lo \n', 'de b\xc9\xa8nqui, raipb\xc9\xa8 laadeb: \xe2\x80\x9cBniety ni \n', 'gagua tuby xmosni, laab\xc9\xa8y rgu\xc3\xadilyt\xc9\xa8 \n']
['ax gulnaazb\xc9\xa8.\xe2\x80\x9d 49\xe2\x80\x89Parzi chi bdz\xc9\xa8ny \n', 'Judas, ax g\xc3\xbcebinuub Jes\xc3\xbas chiy \n', 'raipb\xc9\xa8 laany:\n', '\xe2\x80\x94\xc2\xa1Zacguxinbiu, Maistr\xc9\xa8!\n', 'As gudob ruuny.\n']
['50\xe2\x80\x89Chiy raipy Jes\xc3\xbas laab:\n', '\xe2\x80\x94Xmiguaa, baany ni zedgaaniu.\n', 'Ax gubii de b\xc9\xa8nqui gunaazdeb \n', 'Jes\xc3\xbas par chan\xc3\xa9debny.\n']
['51\xe2\x80\x89Per tuby de ni zuguan\xc3\xa9 Jes\xc3\xbas \n', 'ruy, gul\xc3\xa9eb spad xtenb\xc9\xa8 chiy btiiub \n', 'tuby diag xmos bxoz ni rnabee de \n']
['bxoz. 52\xe2\x80\x89Chiyru raipy Jes\xc3\xbas laab:\n', '\xe2\x80\x94Guluchuu spadqu\xc9\xa8 xlatni. Te \n', 'pur ni rdildy cun spad, cun spadza \n']
['ratyb\xc9\xa8. 53\xe2\x80\x89\xc2\xbfTa qu\xc9\xa8t gannu dec nare \n', 'zelee inaaba lo Xtada, ne laany \n', 'nagaisga abxiaaldny pur mily de \n']
['\xc3\xa1ngl\xc9\xa8 par gacn\xc3\xa9 nare? 54\xe2\x80\x89Per chiy, \n', '\xc2\xbfxo gac cumplir zec ni c\xc3\xa1 lo xquiits \n', 'Dios, ne lo xquiits Dios rnii dec n\xc3\xa1 \n', 'par gac zec ni acayac anre?\n']
['55\xe2\x80\x89Chiyru raipy Jes\xc3\xbas de b\xc9\xa8nqui:\n', '\xe2\x80\x94\xc2\xbfX\xc3\xadnii z\xc3\xa9edt\xc9\xa8 cun spad ne cun \n', 'yag par chan\xc3\xa9t nare zecpacza tuby \n', 'gubaan? Llillite guzuguan\xc3\xada laat \n', 'laniudoroo xte Jerusal\xc3\xa9n caseeda \n', 'laat xtiidx Dios, ne qu\xc9\xa8t ninaazt\xc9\xa8 \n']
['nare. 56\xe2\x80\x89Per irate de cosr\xc3\xa9 cayacni \n', 'par gac cumplir zec ni gunii de \n', 'profet lo xquiits Dios.\n', 'Horqui blluuin de xp\xc9\xa8ny Jes\xc3\xbas, \n', 'gulelaazgacdeb laany.\n']
['(Mr. 14:53\xe2\x80\x9165; Lc. 22:54\xe2\x80\x9155, \n']
['63\xe2\x80\x9171; Jn. 18:12\xe2\x80\x9114, 19\xe2\x80\x9124)\n']
['57\xe2\x80\x89De b\xc9\xa8ny ni gunaaz Jes\xc3\xbas \n', 'g\xc3\xbcen\xc3\xa9debny liz Caif\xc3\xa1s, bxoz ni \n', 'rnabee de bxoz, chiy ruy dxasaa de \n', 'maistr\xc9\xa8 ni n\xc3\xa1n ley cun de gurtisy \n']
['xte de bniety Israel. 58\xe2\x80\x89Ne Bed zit, \n', 'zit g\xc3\xbcenaldb\xc9\xa8 axtqu\xc9\xa8 lo ldee liz \n', 'bxozqui. Chi biiub, ax gurin\xc3\xa9b de \n', 'b\xc9\xa8ny ni cacualo liz bxozqui par \n', '\xc3\xadguiaab xi gunn\xc3\xa9 de b\xc9\xa8nqui Jes\xc3\xbas.\n']
['59\xe2\x80\x89De bxoz ni rnabee de bxoz \n', 'cun irate de gurtisy gud\xc3\xadilydeb xi \n', 'dix\xc3\xba icuaquiadeb Jes\xc3\xbas par chalee \n']
['ch\xc3\xbau nez quinx\xc3\xbadebny. 60\xe2\x80\x89Per qu\xc9\xa8t \n', 'bdxialtideb xi nicuaquiadebny masqu\xc9\xa8 \n', 'zienzi bniety gunii dix\xc3\xba pur laany. \n']
['Chiyru gubii stiopdeb 61\xe2\x80\x89ax guniideb:\n', '\xe2\x80\x94Bnietqu\xc9\xa8 guniib: \xe2\x80\x9cNare zelee \n', 'its\xc9\xa8lia yudoo xte Dios, ne cun chon \n', 'dxi agub\xc3\xadi bzuubani stuby.\xe2\x80\x9d\n']
['62\xe2\x80\x89Chiyru g\xc3\xbcesuld\xc3\xad bxoz ni rnabee \n', 'de bxoz, ax raipb\xc9\xa8 Jes\xc3\xbas:\n', '\xe2\x80\x94\xc2\xbfX\xc3\xadnii qu\xc9\xa8t xi rniitiu? \xc2\xbfTa \n', 'didxld\xc3\xad n\xc3\xa1 ni caniideb pur li\xc3\xba?\n']
['63\xe2\x80\x89Per Jes\xc3\xbas qu\xc9\xa8t xi cuaibtiny. Chiy \n', 'raipy bxozqui laany:\n', '\xe2\x80\x94Pur Dios ni rbez nab\xc3\xa1ny, nare \n', 'rniia li\xc3\xba gunii dunn\xc9\xa8 didxld\xc3\xad, \xc2\xbfta \n', 'li\xc3\xbay Crist Lliin Dios?\n']
['64\xe2\x80\x89Jes\xc3\xbas cuaibny:\n', '\xe2\x80\x94Guld\xc3\xadcbiu, narelay. Ne ziyza rniia \n', 'laat dec sni\xc3\xa1t nare Bniety ni bxiaald \n', 'Dios zuba lad nald\xc3\xad xtenny, laany ni \n', 'napny irate guelrnabee ne sni\xc3\xa1zact\xc9\xa8 \n', 'nare guelda l\xc3\xa1ani z\xc3\xa1 llayabaa.\n']
['65\xe2\x80\x89Chi bindiag bxozqui ziy ax \n', 'gudillaab xabb\xc9\xa8, guniigab:\n', '\xe2\x80\x94Dios\xc9\xa8ng absaclo bnietqu\xc9\xa8. \n', '\xc2\xbfX\xc3\xadlesa par id\xc3\xadilyrun testigu? Laat \n', 'abindiagt\xc9\xa8 xa casaclob Dios cun de \n']
['xtiidxb\xc9\xa8. 66\xe2\x80\x89Anre, \xc2\xbfxi rniit?\n', 'Chiy cuaby de b\xc9\xa8nqui:\n', '\xe2\x80\x94Laab ri\xc3\xa1ld gatyb\xc9\xa8.\n']
['67\xe2\x80\x89Ax btiux\xc9\xa8\xcc\x81ndeb lony, btaazdebny \n', 'ne ziyza guuza ni gudap lony, \n']
['68\xe2\x80\x89raipdeb laany:\n', '\xe2\x80\x94Belati li\xc3\xbay Crist, \xc2\xa1guniy\xc3\xa1a t\xc3\xbay \n', 'btaaz li\xc3\xba!\n']
['(Mr. 14:66\xe2\x80\x9172; Lc. 22:55\xe2\x80\x9162; \n']
['Jn. 18:15\xe2\x80\x9118, 25\xe2\x80\x9127)\n']
['69\xe2\x80\x89Lalzi zub Bed lo ldee liz bxozqui \n', 'gubii tuby criad, raipy laab:\n', '\xe2\x80\x94N\xc3\xa9 li\xc3\xba candzan\xc3\xadu Jes\xc3\xbas ni z\xc3\xa1 \n', 'Galilea.\n']
['70\xe2\x80\x89Per Bed qu\xc9\xa8t niziruutib dec \n', 'xp\xc9\xa8nny laab, ax guniib nez lo \n', 'iratedeb:\n', '\xe2\x80\x94Nicl\xc9\xa8 qu\xc9\xa8t ganna xing rniiu.\n']
['71\xe2\x80\x89Chiyru z\xc3\xa9b nez ruu puert, ne \n', 'nezqui gun\xc3\xa1 stuby criad laab ax raipy \n', 'criadqui de bniety ni zuguaa ruy:\n', '\xe2\x80\x94N\xc3\xa9 bnietqu\xc9\xa8 candzan\xc3\xa9 Jes\xc3\xbas de \n', 'Nazaret.\n']
['72\xe2\x80\x89Per Bed qu\xc9\xa8tiac niziruutib xp\xc9\xa8nny \n', 'laab, ax axt baanb\xc9\xa8 jurar guniib:\n', '\xe2\x80\x94Qu\xc9\xa8t rumbeetia bnietqu\xc9\xa8.\n']
['73\xe2\x80\x89Chiy alizypacqu\xc9\xa8y g\xc3\xbcebii de ni \n', 'zuguaa ruy rut zuguaa Bed, raipdeb \n', 'laab:\n', '\xe2\x80\x94G\xc3\xbceld\xc3\xadte n\xc3\xa9 li\xc3\xba noo tuby de \n', 'xp\xc9\xa8ndeb, te pur zectiziac ni rueedeb \n', 'diidx rueezacu diidx.\n']
['74\xe2\x80\x89Per Bed guzutipn\xc3\xa9b laab ax \n', 'guniib:\n', '\xe2\x80\x94Dios g\xc3\xbanny castigu nare belati \n', 'qu\xc9\xa8t guld\xc3\xada, per nare qu\xc9\xa8t rumbeetia \n', 'bnietqu\xc9\xa8.\n', 'Ne h\xc3\xb3racqui bcuarsee b\xc9\xa8dygay. \n']
['75\xe2\x80\x89Ax g\xc3\xbcenelaaz Bed dec raipy Jes\xc3\xbas \n', 'laab: \xe2\x80\x9cAnste ni icuarsee b\xc9\xa8dygay, \n', 'li\xc3\xba pur chon g\xc3\xbcelt aguniiu dec qu\xc9\xa8t \n', 'rumbeetiu nare.\xe2\x80\x9d Chiyru bdiia Bed \n', 'ruy ne quesentiand ruunb\xc9\xa8 tant \n', 'nalas bziienb\xc9\xa8.\n']
['27  Chi bragueel, irate de \n', 'bxoz ni rnabee de bxoz \n', 'ne de gurtisy Israel bdxadiidxdeb, \n', 'guniideb xa xquel g\xc3\xbandeb par gaty \n']
['Jes\xc3\xbas. 2\xe2\x80\x89Chiyru bldiibdebny ax \n', 'g\xc3\xbcen\xc3\xa9debny lo gobernador Poncio \n', 'Pilat.\n']
['3\xe2\x80\x89Chiy Judas ni baany entriagu \n', 'Jes\xc3\xbas, chi gun\xc3\xa1b dec a n\xc3\xa1 par \n', 'gatyny, quesentiand rnia bziienb\xc9\xa8 \n', 'ax g\xc3\xbcezieecquib\xc9\xa8 irate treint m\xc9\xa8ly \n', 'de plat lo de bxoz ni rnabee cun lo \n']
['de gurtisy, 4\xe2\x80\x89raipb\xc9\xa8 laadeb:\n', '\xe2\x80\x94Abaania duld pur ni baania \n', 'entriagu tuby bniety ni qu\xc9\xa8t xi \n', 'duldti nap.\n', 'Chiy cuaibdeb lob:\n', '\xe2\x80\x94Ruy qu\xc9\xa8t xi ri\xc3\xa1ldtin, \xc2\xa1niy ar\xc3\xadianiy \n', 'pur li\xc3\xba!\n']
['5\xe2\x80\x89Chiy bz\xc3\xa1ald Judas de m\xc9\xa8lyqui \n', 'laniudoroo xte Jerusal\xc3\xa9n ax \n', 'zetinx\xc3\xbagacb\xc9\xa8 laab, bxiib gu\xc9\xa8nyb\xc9\xa8.\n']
['6\xe2\x80\x89Chiyru btop de bxoz ni \n', 'rnabeequi m\xc9\xa8lyqui, ax guniideb:\n', '\xe2\x80\x94Qu\xc9\xa8t xo iguutin de m\xc9\xa8lyqu\xc9\xa8 l\xc3\xa1ani \n', 'alcanc\xc3\xada rut nuu de gun, te pur cun \n', 'm\xc9\xa8lyqu\xc9\xa8 bziin bniety ni gaty.\n']
['7\xe2\x80\x89Chiy bdxadiidxdeb ax cun \n', 'm\xc9\xa8lyqui guziideb gu\xc9\xa8chliu rut rdiia \n', 'yiu par racchuu de trast, te par gac \n', 'ruy campiony rut igaats de b\xc9\xa8nz\xc3\xadt. \n']
['8\xe2\x80\x89Pur ningui, axtanr\xc3\xa9 l\xc3\xa1 gu\xc9\xa8chliuqui, \n']
['Liu xte R\xc9\xa8ny. 9\xe2\x80\x89Ziy xquel guc cumplir \n', 'ni gunii profet Jerem\xc3\xadas, chi guniib: \n', '\xe2\x80\x9cCu\xc3\xa1adeb treint m\xc9\xa8ly de plat, precy \n']
['ni gunii de bniety Israel sacny. 10\xe2\x80\x89Ax \n', 'cun m\xc9\xa8lyqui guziideb gu\xc9\xa8chliu rut \n', 'rdiia yiu par racchuu de trast, zec \n', 'ni gunii Dios gac.\xe2\x80\x9d\n']
['11\xe2\x80\x89Chi g\xc3\xbcen\xc3\xa9deb Jes\xc3\xbas lo \n', 'gobernador Poncio Pilat, chiy \n', 'gunabdiidxb\xc9\xa8 laany:\n', '\xe2\x80\x94\xc2\xbfTa li\xc3\xbay rey xte de bniety Israel?\n', 'Jes\xc3\xbas cuaibny:\n', '\xe2\x80\x94Narelay.\n']
['12\xe2\x80\x89Chiy deni canii de bxoz ni \n', 'rnabee de bxoz cun de gurtisy irate \n', 'ni rcuaquiadeb Jes\xc3\xbas, laany qu\xc9\xa8t xi \n']
['cuaibtiny. 13\xe2\x80\x89Parzi gunabdiidx Pilat \n', 'laany:\n', '\xe2\x80\x94\xc2\xbfTa qu\xc9\xa8t rindiagu irate ni \n', 'caniideb contr\xc9\xa8 li\xc3\xba?\n']
['14\xe2\x80\x89Per Jes\xc3\xbas nic tuby diidx qu\xc9\xa8t \n', 'nicaibtiny, ax rdxalo gobernadorqui.\n']
['15\xe2\x80\x89Ne gobernador Poncio Pilatqui \n', 'lo de dxi lan\xc3\xad rld\xc3\xa1b tuby pres ni \n', 'inii b\xc9\xa8ngu\xc9\xa8dx \xc3\xadldab zec ni guc \n']
['costumbr\xc9\xa8. 16\xe2\x80\x89L\xc3\xa1ani de dxigacqui \n', 'nuuza Barrab\xc3\xa1s l\xc3\xa1ani lizguiib, tuby \n', 'b\xc9\xa8ny ni iranezte an\xc3\xa1n bniety t\xc3\xba \n']
['laab. 17\xe2\x80\x89Ax chi bialo bdxasaa irate \n', 'de bniety, chiy gunabdiidx Pilat \n', 'laadeb:\n', '\xe2\x80\x94\xc2\xbfT\xc3\xba rcaazt\xc9\xa8 ildaa? \xc2\xbfTa Barrab\xc3\xa1s, \n', 'o Jes\xc3\xbas ni raipdeb Crist?\n']
['18\xe2\x80\x89Laab guniib ziy pur ni gucbeeb \n', 'dec purzi racnalaazdeb ningui \n', 'baandeb entriagu Jes\xc3\xbas.\n']
['19\xe2\x80\x89Lalzi ni zub Pilat rut cac\xc3\xa1ab \n', 'cuendqui, ax bdz\xc9\xa8ny rson xte \n', 'chialb\xc9\xa8, raipb\xc9\xa8 laab: \xe2\x80\x9cQu\xc9\xa8t xi \n', 'gunn\xc3\xa9tiu bnietqu\xc9\xa8 te qu\xc9\xa8t xi duldti \n', 'napb\xc9\xa8, te pur quesentiand rnia \n', 'gunixcaalda pur laab nuch.\xe2\x80\x9d\n']
['20\xe2\x80\x89Per de bxoz ni rnabee de bxoz \n', 'cun de gurtisy xte de bniety Israel \n', 'baandeb gan irate de bnietqui par \n', 'inaabdeb ld\xc3\xa1 Barrab\xc3\xa1s, chiy gaty \n']
['Jes\xc3\xbas. 21\xe2\x80\x89Pilat gub\xc3\xadi gunabdiidxb\xc9\xa8 \n', 'laadeb stuby:\n', '\xe2\x80\x94\xc2\xbfT\xc3\xba de lo iropdeb rcaazt\xc9\xa8 ildaa?\n', 'Laadeb cuaibdeb:\n', '\xe2\x80\x94Bld\xc3\xa1biu Barrab\xc3\xa1s.\n']
['22\xe2\x80\x89Ax raipy Pilat laadeb:\n', '\xe2\x80\x94Chiy, \xc2\xbfxi gunn\xc3\xada Jes\xc3\xbas ni \n', 'raipdeb Crist?\n', 'Iratedeb cuaibdeb:\n', '\xe2\x80\x94\xc2\xa1Bcuaabiub lo cruzy!\n']
['23\xe2\x80\x89Ax raipy Pilat laadeb:\n', '\xe2\x80\x94Per, \xc2\xbfxill mal abaanb\xc9\xa8?\n', 'Per laadeb gub\xc3\xadi gur\xc9\xa8xtiadeb:\n', '\xe2\x80\x94\xc2\xa1Bcuaabiub lo cruzy!\n']
['24\xe2\x80\x89Chi gun\xc3\xa1 Pilat dec aqu\xc9\xa8t releeti \n', 'sub lodeb, sino que mazru scandroo \n', 'cayundeb, chiyru bxiaaldb\xc9\xa8 ni \n', 'g\xc3\xbcec\xc3\xa1a nis ax gudibynaab nez lo \n', 'iratedeb, guniib:\n', '\xe2\x80\x94Qu\xc9\xa8t xi duldti napa gaty bnietr\xc3\xa9, \n', 'ar\xc3\xadianiy pur laat.\n']
['25\xe2\x80\x89Chiy cuaby iratedeb:\n', '\xe2\x80\x94\xc2\xa1Quian ne quia de lliinn\xc9\xa8 chia ni \n', 'gatyb\xc9\xa8!\n']
['26\xe2\x80\x89Chiyru bld\xc3\xa1 Pilat Barrab\xc3\xa1s, ax \n', 'gunabeeb idaaz Jes\xc3\xbas ne baanb\xc9\xa8 \n', 'entriaguny par chacuaadebny lo \n', 'cruzy.\n']
['27\xe2\x80\x89De suldad xte gobernador \n', 'Poncio Pilatqui g\xc3\xbcen\xc3\xa9deb Jes\xc3\xbas \n', 'l\xc3\xa1ani palacy rut bdxasaa irate \n']
['de suldad iduibrdontecny. 28\xe2\x80\x89Ax \n', 'gul\xc3\xa9edeb xabny, bguacudebny tuby \n']
['lady xnia. 29\xe2\x80\x89Ne banchuudeb tuby \n', 'curon gu\xc9\xa8\xcc\x81ch guluudeb quiany, chiy \n', 'bguaasdeb tuby var laznaany lad \n', 'nald\xc3\xad. Chiyru guzullibdeb nez lony, \n', 'rundeb burl\xc9\xa8ny, raipdebny:\n', '\xe2\x80\x94\xc2\xa1Su ib\xc3\xa1ny Rey xte Israel!\n']
['30\xe2\x80\x89Ziyza btiux\xc9\xa8\xcc\x81ndeb lony, chiy \n', 'lagac var ni caany redeb quiany. \n']
['31\xe2\x80\x89Chi bialo baandeb burl\xc9\xa8 laany \n', 'ax bdz\xc9\xa8c\xc3\xa1deb lady xniaqui par \n', 'bguacudebny xabny, ax z\xc3\xa9nedebny \n', 'par icuaadebny lo cruzy.\n']
['32\xe2\x80\x89Chi z\xc3\xa9nedeb Jes\xc3\xbas bchalodeb \n', 'tuby bniety Cirene, laab bdial\xc3\xa1b \n', 'Sim\xc3\xb3ny, ax baany de suldadqui \n', 'juers laab biaab cruzy xte Jes\xc3\xbas.\n']
['33\xe2\x80\x89Chiy chi bdz\xc9\xa8ndeb tuby lat rut \n', 'l\xc3\xa1 G\xc3\xb3lgota, zelo diidxqui Calver, \n']
['34\xe2\x80\x89ruy bdeedebny vin ni nuuch \n', 'tuby nis ni quesentiand nald\xc3\xa1. \n', 'Per chi baanny prueb\xc9\xa8y, ax qu\xc9\xa8t \n', 'nizigueldtiny n\xc3\xadieniy.\n']
['35\xe2\x80\x89Chi bialo bcuaadeb Jes\xc3\xbas lo \n', 'cruzy, de suldadqui gudz\xc9\xa8tdeb \n', 'quia xabny par bgaazy xabny \n']
['lodeb. 36\xe2\x80\x89Chiyru gurideb ruy par \n']
['cacualodebny. 37\xe2\x80\x89Ne quia cruzy \n', 'xtenny bcuaadeb tuby letrer ni \n', 'rguixtee x\xc3\xadnii bcuaadebny lo cruzy. \n', 'Letrequi rnii: BNIETR\xc3\x89 N\xc3\x81 JES\xc3\x9aS, \n', 'REY XTE DE BNIETY ISRAEL.\n']
['38\xe2\x80\x89N\xc3\xa9za tiop gubaan bcuaadeb lo \n', 'cruzy, tubyb\xc9\xa8 lad nald\xc3\xad xte Jes\xc3\xbas \n']
['chiy stubyb\xc9\xa8 lad rbes. 39\xe2\x80\x89Chiy de \n', 'ni rdeed ruy rundeb burl\xc9\xa8 Jes\xc3\xbas, \n']
['rseesquiadeb, 40\xe2\x80\x89rniigadeb:\n', '\xe2\x80\x94Li\xc3\xba ni guniiu its\xc9\xa8liu yudoroo \n', 'xte Jerusal\xc3\xa9n chiy cun chon dxi \n', 'abzuubuni stuby, anre bld\xc3\xa1 li\xc3\xba. Belati \n', 'li\xc3\xbay Lliin Dios, biat lo cruzyqu\xc9\xa8.\n']
['41\xe2\x80\x89Ziytiziac de bxoz ni rnabee de \n', 'bxoz cun de maistr\xc9\xa8 ni n\xc3\xa1n ley ne de \n', 'gurtisy xte de bniety Israel, baandeb \n', 'burl\xc9\xa8 Jes\xc3\xbas, laadeb guniideb:\n']
['42\xe2\x80\x89\xe2\x80\x94G\xc3\xbcelee gucn\xc3\xa9b stuby de \n', 'bniety, per qu\xc9\xa8t xo \xc3\xadldatib lagac \n', 'laab. Belati laab\xc9\xa8y Rey xte Israel, \n', 'su yiatb\xc9\xa8 lo cruzy te choldilaazn\xc9\xa8b. \n']
['43\xe2\x80\x89Laab reldilaazb\xc9\xa8 Dios, anre su \xc3\xadlda \n', 'Dios laab belati rcaazny laab, ady \n', 'rniib: \xe2\x80\x9cNare naa Lliin Dios.\xe2\x80\x9d\n']
['44\xe2\x80\x89Ne axt de gubaan ni c\xc3\xa1 lo cruzy \n', 'cun laany baany burl\xc9\xa8 laany.\n']
['45\xe2\x80\x89Chi guc laidxi, chiy iduibte \n', 'lo gu\xc9\xa8chliu bcay, axtqu\xc9\xa8 rca chon \n']
['gudxi. 46\xe2\x80\x89Ax rca chonqui gur\xc9\xa8xtia \n', 'Jes\xc3\xbas:\n', '\xe2\x80\x94El\xc3\xad, El\xc3\xad, \xc2\xbflama sabactani? \xe2\x80\x94zelo \n', 'diidxqui: Dios m\xc3\xado, Dios m\xc3\xado, \xc2\xbfx\xc3\xadnii \n', 'gulelaazbiu nare?\n']
['47\xe2\x80\x89Chi bindiag tuby tiop de ni \n', 'zuguaa ruy ziy, ax guniideb:\n', '\xe2\x80\x94Abcab\xc9\xa8dx profet El\xc3\xadas.\n']
['48\xe2\x80\x89As blluuin tubydeb par \n', 'g\xc3\xbceguadxb\xc9\xa8 tuby sponj lo vinagr\xc9\xa8. \n', 'Chiy bcuaab sponjqui quia tuby yag \n']
['par bcuaab sponjqui ruuny. 49\xe2\x80\x89Per \n', 'stuudx de ni zuguaa ruy gunii:\n', '\xe2\x80\x94Bsaanb\xc9\xa8, te iguiaan d\xc3\xban la \n', 'zeedld\xc3\xa1 El\xc3\xadas laab.\n']
['50\xe2\x80\x89Chiyru quesentiand diip gur\xc9\xa8xtia \n']
['Jes\xc3\xbas stuby, ax gutyny. 51\xe2\x80\x89Chiy \n', 'horqui gullaa cortin ni guzaaiby \n', 'laniudoroo xte Jerusal\xc3\xa9n, desde \n', 'yaani axtqu\xc9\xa8 nigu\xc3\xa9tni gullaa, iruldti \n', 'gucni. Ne ziyza guc llu, zieny de \n']
['guia gul\xc3\xa1a 52\xe2\x80\x89ax bllal ruu de baa. Ne \n', 'zieny de xp\xc9\xa8ny Dios gub\xc3\xadi gub\xc3\xa1nydeb \n']
['stuby. 53\xe2\x80\x89Chiy chi gub\xc3\xadi gub\xc3\xa1ny Jes\xc3\xbas \n', 'stuby, ax bdiiadeb l\xc3\xa1ani baa xtendeb, \n', 'chiy biiudeb l\xc3\xa1ani gu\xc9\xa8dx Jerusal\xc3\xa9n \n', 'rut gun\xc3\xa1 zieny bniety laadeb.\n']
['54\xe2\x80\x89Chiy capit\xc3\xa1n cun iraru de suldad \n', 'ni cacualo Jes\xc3\xbas, chi gun\xc3\xa1deb \n', 'cayac llu cun irateru de ni cayacqui, \n', 'quesentiand bdxibdeb ax guniideb:\n', '\xe2\x80\x94Didxld\xc3\xadcazaqu\xc9\xa8y Lliin Dios \n', 'bnietqu\xc9\xa8.\n']
['55\xe2\x80\x89Ne zieny de gunaa ni guzanald \n', 'Jes\xc3\xbas desde Galilea par gucn\xc3\xa9debny, \n', 'zuguaadeb ruy desd\xc9\xa8 zit caguiaadeb ni \n']
['cayac. 56\xe2\x80\x89Lo de gunaaqui nuuch Mar\xc3\xada \n', 'Magdalena, Mar\xc3\xada xnan Jacob cun \n', 'Gus\xc3\xa9, ne xnan de llingaan Zebedeo.\n']
['57\xe2\x80\x89Chiguld chi biiu guxin bdz\xc9\xa8ny \n', 'tuby bniety ricu ni l\xc3\xa1 Gus\xc3\xa9, laab \n', 'z\xc3\xa1b gu\xc9\xa8dx ni l\xc3\xa1 Arimatea, ne \n', 'n\xc3\xa9za laab cuandzan\xc3\xa9b Jes\xc3\xbas. \n']
['58\xe2\x80\x89Ax g\xc3\xbcenin\xc3\xa9b Pilat, g\xc3\xbcenaabb\xc9\xa8 \n', 'xcuerp\xc9\xa8 Jes\xc3\xbas. Chiyru gunabee \n']
['Pilat ideeddebny laab. 59\xe2\x80\x89Ax cu\xc3\xa1ab \n', 'xcuerp\xc9\xa8ny, btuuib\xc9\xa8ny tuby s\xc3\xa1bn\xc9\xa8 ni \n']
['nania. 60\xe2\x80\x89Chiy g\xc3\xbcecuaatsb\xc9\xa8ny l\xc3\xa1ani \n', 'tuby baa cuby xtenb\xc9\xa8 ni agudz\xc9\xa8ddeb \n', 'l\xc3\xa1ani tuby guia. Chiyru bseegub\xc9\xa8 \n', 'ruu baaqui cun tuby guiaroo ax \n']
['z\xc3\xa9gacb\xc9\xa8. 61\xe2\x80\x89Chiy nez ruu baaqui zub \n', 'Mar\xc3\xada Magdalena cun stuby Mar\xc3\xada.\n']
['62\xe2\x80\x89Chi bragueel stuby dxiqui, dxi \n', 'ni rzilaaz bniety, g\xc3\xbce de bxoz ni \n', 'rnabee de bxoz cun de fariseu, \n']
['g\xc3\xbcenin\xc3\xa9deb Pilat, 63\xe2\x80\x89raipdeb laab:\n', '\xe2\x80\x94Dad, dunn\xc9\xa8 renelaazn\xc9\xa8 dec \n', 'chi gub\xc3\xa1ny b\xc9\xa8ndix\xc3\xbaqui guniib \n', 'dec chi gac chon dxi sb\xc3\xadi ib\xc3\xa1nyb\xc9\xa8 \n']
['stuby. 64\xe2\x80\x89Pur ningui, gunabeebiu \n', 'chacualodeb ruu baaqui axt chi \n', 'yalo chon dxiqui te qu\xc9\xa8t gun gueed \n', 'de xp\xc9\xa8nb\xc9\xa8 guxin par guedldaandeb \n', 'xcuerp\xc9\xa8b, ax gaipdeb de bniety dec \n', 'agub\xc3\xa1nyb\xc9\xa8 stuby. Ne belati g\xc3\xbandeb \n', 'ziy, ax mazrul guroo dix\xc3\xbaqui que \n', 'dix\xc3\xba ni guu guloqui.\n']
['65\xe2\x80\x89Chiyru raipy Pilat laadeb:\n', '\xe2\x80\x94A de suldad zuguaa ruc. \n', 'Gulchan\xc3\xa9deb, gulseegu ruu baaqui \n', 'zectispac ni chalee.\n']
['66\xe2\x80\x89Ax z\xc3\xa9gacdeb, chiyru \n', 'bsegudz\xc9\xa8\xc9\xa8tsdeb ruu baaqui. Ne \n', 'bs\xc3\xa1andeb de suldadqui par \n', 'icualodeb ruy.\n', 'bniety, chi bragueel \n']
['28  Chi gudeed dxi ni rzilaaz \n', 'chitmingu, chiy Mar\xc3\xada Magdalena \n', 'cun stuby Mar\xc3\xadaqui g\xc3\xbceguiaadeb \n']
['ruu baaqui. 2\xe2\x80\x89Ne guc tuby lluroo, \n', 'pur ni biat tuby \xc3\xa1ngl\xc9\xa8 xte Dios \n', 'llayabaa, ax gubii \xc3\xa1ngl\xc9\xa8qui ruu \n', 'baaqui par bdz\xc9\xa8c\xc3\xa1ny guia ni daagu \n', 'ruu baaqui, chiy ax guriny quia \n']
['guiaqui. 3\xe2\x80\x89\xc3\x81ngl\xc9\xa8qui quesentiand \n', 'rcuabch\xc3\xa1any zec chi riepnis, chiy \n']
['xabny n\xc3\xa1 nguits zec gu\xc9\xa8y. 4\xe2\x80\x89Parzi \n', 'chi gun\xc3\xa1 de suldad ni cacualo ruu \n', 'baaqui \xc3\xa1ngl\xc9\xa8qui, zecpaczaxnarul \n', 'gucdxaaichdeb ax zecpacza b\xc9\xa8nguty \n']
['biabdeb. 5\xe2\x80\x89Chiyru raipy \xc3\xa1ngl\xc9\xa8qui de \n', 'bniety gunaaqui:\n', '\xe2\x80\x94Qu\xc9\xa8t rdxibt\xc9\xa8. Nare n\xc3\xa1nna dec \n', 'laat cagu\xc3\xadilyt\xc9\xa8 Jes\xc3\xbas ni cua lo \n']
['cruzy. 6\xe2\x80\x89Per laany aqu\xc9\xa8tiny rur\xc3\xa9n, \n', 'te pur agub\xc3\xadi gub\xc3\xa1nny stuby, zec \n', 'ni guniiny. Gultaa \xc3\xadguiaat rut \n']
['gudixdebny cani\xc3\xa1t. 7\xe2\x80\x89Anre gueeldzi \n', 'gulchia, chiy gulgats de xp\xc9\xa8nny dec \n', 'laany agub\xc3\xadi gub\xc3\xa1nny stuby ne dec \n', 'nidoo laany az\xc3\xa9gany Galilea chiyru \n', 'chiat. Ruy ini\xc3\xa1tny. Ninguizi n\xc3\xa1 ni \n', 'n\xc3\xa1 par quixtiia lot.\n']
['8\xe2\x80\x89Chiyru desde ruu baaqui \n', 'quesentiand gueeld z\xc3\xa9 de bniety \n', 'gunaaqui, rdxibdeb ne rzaclaazzadeb, \n', 'ax lluuindeb g\xc3\xbcetixteedeb lo de \n']
['xp\xc9\xa8ny Jes\xc3\xbas. 9\xe2\x80\x89Deni z\xc3\xa9deb ax bliulo \n', 'Jes\xc3\xbas lodeb ne gunin\xc3\xa9ny laadeb. \n', 'Chiy g\xc3\xbcebinuudebny, btodebny, \n']
['gudeezdeb de niiny. 10\xe2\x80\x89Ax raipny \n', 'laadeb:\n', '\xe2\x80\x94Qu\xc9\xa8t rdxibt\xc9\xa8. Gulchia ne gulgats \n', 'de xp\xc9\xa8nnia chiadeb nez Galilea, ruy \n', 'ini\xc3\xa1deb nare.\n']
['11\xe2\x80\x89Lalzi z\xc3\xa9 de gunaaqui, ax z\xc3\xa9za \n', 'tuby tiop de suldad ni cacualo ruu \n', 'baaqui l\xc3\xa1ani gu\xc9\xa8dx, g\xc3\xbcetixteedeb lo \n', 'de bxoz ni rnabee de bxoz irate ni \n']
['guc. 12\xe2\x80\x89Chiyru de bxoz ni rnabeequi \n', 'g\xc3\xbcenin\xc3\xa9deb de gurtisy Israel \n', 'par bdxadiidxdeb xa gac. Chiy \n', 'quesentiand guyally bdeeddeb de \n']
['suldadqui, 13\xe2\x80\x89raipdeb de suldadqui:\n', '\xe2\x80\x94Cuntisy gulnii dec guxin chi \n', 'raaist\xc9\xa8, chiy bedldaan de xp\xc9\xa8ny \n']
['Jes\xc3\xbas xcuerp\xc9\xa8b. 14\xe2\x80\x89Belati gacbee \n', 'gobernador, dunn\xc9\xa8 inin\xc3\xa9nb\xc9\xa8 par qu\xc9\xa8t \n', 'xi gunn\xc3\xa9b laat.\n']
['15\xe2\x80\x89Chiyru cu\xc3\xa1a de suldadqui \n', 'm\xc9\xa8lyqui, ax baandeb zec ni raipdeb \n', 'laadeb. Parzi dix\xc3\xbaqui n\xc3\xa1 ni br\xc9\xa8\xc9\xa8ch lo \n', 'de bniety Israel axt h\xc3\xb3randxire.\n']
['16\xe2\x80\x89Per irate ts\xc9\xa8btuby de xp\xc9\xa8ny Jes\xc3\xbas \n', 'g\xc3\xbcedeb Galilea quia tuby dany rut \n']
['raipny laadeb chiadeb. 17\xe2\x80\x89Ne chi \n', 'gun\xc3\xa1deb Jes\xc3\xbas ax btodebny, masqu\xc9\xa8 \n', 'nuudeb zeczi qu\xc9\xa8t reldilaaztideb \n']
['dec laacpacniy. 18\xe2\x80\x89Chiyru g\xc3\xbcebinuu \n', 'Jes\xc3\xbas laadeb, raipny laadeb:\n', '\xe2\x80\x94Dios abn\xc9\xa8\xc9\xa8dxny nare irate \n', 'guelrnabee par inabiia llayabaa ne \n']
['lo gu\xc9\xa8chliu. 19\xe2\x80\x89Pur ningui, gulchia \n', 'iduibte lo gu\xc9\xa8chliu, gulseed de \n', 'bniety par gacdeb xp\xc9\xa8nnia, ne \n', 'gultiubnisdeb pur nombr\xc9\xa8 xte Dios, \n', 'xte Lliinny ne pur Sp\xc3\xadritu Sant. \n']
['20\xe2\x80\x89Chiy gulseeddeb icuadiagdeb \n', 'diidx g\xc3\xbandeb irate zec ni aguniia \n', 'laat. Ne nare rguixtiia lot dec \n', 'llillite suguan\xc3\xada laat axtqu\xc9\xa8 chi ldull \n', 'gu\xc9\xa8chliu. Am\xc3\xa9n. \n', 'DE DIDXZAAC XTE JESUCRIST \nNI BCUAA SAN MARCU\n']
['lo guiix bquiinb\xc9\xa8. 7\xe2\x80\x89Chi gunin\xc3\xa9b de \n', 'bniety ax raipb\xc9\xa8 laadeb:\n', '\xe2\x80\x94Despu\xc3\xa9s de nare gueed tuby \n', 'bniety ni mazru rnabee que naa, \n', 'ax nicl\xc9\xa8 lo xcurachny qu\xc9\xa8t ri\xc3\xa1ldtia \n', 'ixaicquia pur ni mazru sacny que \n']
['naa. 8\xe2\x80\x89Nare rtiubnisa laat cun \n', 'nis, per bniety ni gueedqui laany \n', 'itiubnisny laat cun Sp\xc3\xadritu Sant.\n']
['9\xe2\x80\x89L\xc3\xa1ani de dxiqui bdiia Jes\xc3\xbas l\xc3\xa1ani \n', 'gu\xc9\xa8dx Nazaret ni n\xc3\xa1 nez Galilea. \n', 'Chiy btiubnis Juany laany lo gueeu \n']
['Jord\xc3\xa1n. 10\xe2\x80\x89Chi bdiia Jes\xc3\xbas lo nis, \n', 'h\xc3\xb3racqui gun\xc3\xa1ny bllal llayabaa \n', 'zedyiat Sp\xc3\xadritu Sant zec tuby palom \n']
['axtqu\xc9\xa8 quiany. 11\xe2\x80\x89Chiy b\xc3\xadeny rsee ni \n', 'gunii desde llayabaa:\n', '\xe2\x80\x94Li\xc3\xba noo Llingaana ni \n', 'quesentiand rcaaza ne ni \n', 'quesentiandza rzaclaazn\xc3\xada.\n']
['12\xe2\x80\x89Chiyru g\xc3\xbcen\xc3\xa9 Sp\xc3\xadritu Sant Jes\xc3\xbas \n', 'nez rut n\xc3\xa1 p\xc3\xbarpac yiubiz rut qu\xc9\xa8t \n']
['tu rbezti. 13\xe2\x80\x89Nezqui guzuguaany \n', 'cuarent dxi ne guxin laaizny cun de \n', 'many guiix. Chiy g\xc3\xbcegaany Satan\xc3\xa1s \n', 'prueb laany par nisaclony Dios, ax \n', 'de \xc3\xa1ngl\xc9\xa8 xte Dios baany sirv\xc9\xa8 lony.\n', ' \n', 'Jesucrist Lliin Dios.\n']
['1  Squ\xc3\xa9 guzulo de didxzaac xte \n']
['2\xe2\x80\x89Guu tuby profet ni bcuaa xtiidx \n', 'Dios, laab bdial\xc3\xa1b Isa\xc3\xadas. Chiy laab \n', 'bcuaab de diidxr\xc3\xa9:\n', 'Nare rxiaalda tuby bniety ni \n', 'san\xc9\xa8\xc9\xa8dy loo\n', 'par cuxnezgab de bniety par \n', 'chalee icuadiagdeb xtiidxu.\n']
['  3 R\xc3\xadeny rsee tuby bniety nez lo \n', 'yiubiz rut qu\xc9\xa8t tu rbezti ax \n', 'rniib:\n', '\xe2\x80\x9cGulganzaac nez xte Xtadn\xc9\xa8 Dios.\n', 'Gulxal tuby nezld\xc3\xad.\xe2\x80\x9d\n']
['4\xe2\x80\x89Ziy xquel beed Juany ni btiubnis \n', 'de bniety. Laab gulezb\xc9\xa8 nez lo \n', 'yiubiz rut qu\xc9\xa8t tu rbezti. Chiy raipb\xc9\xa8 \n', 'de bniety dec n\xc3\xa1 par yialaazdeb pur \n', 'de xtulddeb ne yaicquideb cun Dios \n', 'te gacdeb perd\xc3\xb3n ax irubnisdeb. \n']
['5\xe2\x80\x89Irate de bniety ni rbez nez \n', 'Judea ne nez Jerusal\xc3\xa9n bdiiadeb \n', 'g\xc3\xbcecuadiagdeb ni rnii Juany ax \n', 'bxubdulddeb. Ne btiubnis Juany \n', 'laadeb lo gueeu Jord\xc3\xa1n.\n']
['6\xe2\x80\x89P\xc3\xbarzi cun guichlady camey \n', 'gucchuu xab Juany. Chiy tuby \n', 'cinturon guidy bllii l\xc3\xa1anb\xc9\xa8. Ne \n', 'p\xc3\xbarzi guxady cun dz\xc9\xa8ny ni nuu nez \n']
['14\xe2\x80\x89Chi biaagu Juany Bautist, Jes\xc3\xbas \n', 'g\xc3\xbceny nez Galilea g\xc3\xbceniiny de \n']
['didxzaac xte Dios. 15\xe2\x80\x89Chiy raipny de \n', 'bniety:\n', '\xe2\x80\x94Abdz\xc9\xa8ny dxi ni inabee Dios. Pur \n', 'ningui, gulyaicqui cun Dios ne \n', 'gulchaldilaaz de didxzaac xtenny.\n']
['16\xe2\x80\x89Deni zez\xc3\xa1 Jes\xc3\xbas ruxchu nis xte \n', 'Galilea, chiy gun\xc3\xa1ny Sim\xc3\xb3ny cun \n', 'betsb\xc9\xa8 Andr\xc3\xa9s. Laadeb cacuaadeb \n', 'tarray xtendeb lo nisqui par \n']
['canaazdeb beld. 17\xe2\x80\x89Chiy raipy Jes\xc3\xbas \n', 'laadeb:\n', '\xe2\x80\x94Gulzanald nare te iseeda laat xa \n', 'xquel g\xc3\xbant\xc9\xa8 par itopt\xc9\xa8 bniety xlat ni \n', 'inaazt\xc9\xa8 beld.\n']
['18\xe2\x80\x89H\xc3\xb3racqui bs\xc3\xa1andeb de \n', 'xtarraydeb ax zenaldacdeb Jes\xc3\xbas.\n']
['19\xe2\x80\x89Ne Jes\xc3\xbas g\xc3\xbcelaaru z\xc3\xa9ny, ax \n', 'delantqui gun\xc3\xa1ny de llingaan \n', 'Zebedeo, Jacob cun Juany. Nuudeb \n', 'l\xc3\xa1ani barcu cayunzaacdeb de \n']
['xtarraydeb 20\xe2\x80\x89ax gur\xc9\xa8dxny laadeb. \n', 'Chiy bs\xc3\xa1anacdeb xtaddeb Zebedeo \n', 'l\xc3\xa1ani barcuqui cun de mos. Ax \n', 'iroptedeb zenaldacdeb Jes\xc3\xbas.\n']
['21\xe2\x80\x89Deni bdz\xc9\xa8nn\xc3\xa9deb Jes\xc3\xbas gu\xc9\xa8dx \n', 'Capernaum, chiy dxi ni rzilaaz \n', 'bniety biiu Jes\xc3\xbas l\xc3\xa1ani yudoo xte \n', 'de bniety Israel ax guzulo caliuuny \n']
['laadeb. 22\xe2\x80\x89Ne laadeb quesentiand \n', 'rdxalodeb zec ni rliuuny, te pur \n', 'rliuuny laadeb zecpac tuby ni nap \n', 'guelrnabee gati zec ni rliuu de \n']
['maistr\xc9\xa8 ni n\xc3\xa1n ley. 23\xe2\x80\x89L\xc3\xa1ani yudooqui \n', 'guu tuby bniety nguiu ni guu tuby \n', 'b\xc9\xa8ndxab l\xc3\xa1anni ax gur\xc9\xa8xtiab:\n']
['San Marcos\xe2\x80\x871\n']
['24\xe2\x80\x89\xe2\x80\x94\xc2\xbfX\xc3\xadnii riut\xc3\xa9biu cun dunn\xc9\xa8, \n', 'Jes\xc3\xbas de Nazaret? \xc2\xbfTa z\xc3\xa9edbiu par \n', 'initlobiu dunn\xc9\xa8? Per nare rumbiia \n', 'laabiu, ne n\xc3\xa1nna dec laabiu n\xc3\xa1biu \n', 'Bniety sant xte Dios.\n']
['25\xe2\x80\x89Chiy gudildn\xc3\xa9 Jes\xc3\xbas b\xc9\xa8ndxabqui \n', 'raipniy:\n', '\xe2\x80\x94\xc2\xa1Dxichgaruu! \xc2\xa1Bdiia l\xc3\xa1ani \n', 'bnietqu\xc9\xa8!\n']
['26\xe2\x80\x89B\xc9\xa8ndxabqui bz\xc3\xa1aldiy bnietqui \n', 'gucb\xc9\xa8 zec ni rac guelguidx ratiia, \n', 'ne quesentiand diip gur\xc9\xa8xtiab ax \n']
['bdiia b\xc9\xa8ndxabqui l\xc3\xa1anb\xc9\xa8. 27\xe2\x80\x89Irate de \n', 'bniety ni zuguaa ruy rdxalodeb ne \n', 'rnabdidxsaazadeb:\n', '\xe2\x80\x94\xc2\xbfXi cosqu\xc9\xa8 ningui laany ir\xc9\xa8nqu\xc9\xa8 \n', 'caliuuny dunn\xc9\xa8? Ne, \xc2\xa1quesentiandza \n', 'napny guelrnabee, axt de b\xc9\xa8ndxab \n', 'rcuadiag xtiidxny!\n']
['28\xe2\x80\x89La gueeld br\xc9\xa8\xc9\xa8ch rson xte Jes\xc3\xbas \n', 'iduibte nez Galilea.\n']
['29\xe2\x80\x89Chiy chi bdiiadeb l\xc3\xa1ani \n', 'yudooqui, Jes\xc3\xbas g\xc3\xbcen\xc3\xa9ny Jacob cun \n']
['Juany liz Sim\xc3\xb3ny cun Andr\xc3\xa9s. 30\xe2\x80\x89Per \n', 'xnansuegr\xc9\xa8 Sim\xc3\xb3ny n\xc3\xa1gaab racx\xc3\xbab. \n', 'Nuub xliaa. Chiy gudixteedeb lo \n']
['Jes\xc3\xbas dec laab racx\xc3\xbab. 31\xe2\x80\x89Chiyru \n', 'gubii Jes\xc3\xbas gunaazny naa bnietqui \n', 'ax bldiasteny laab. H\xc3\xb3racqui gubic\xc3\xa1 \n', 'xliaaqui ax guzulo b\xc3\xadub laadeb.\n']
['32\xe2\x80\x89Deni bieezy gubidx chi biiu \n', 'guxin, guzulo ren\xc3\xa9 de bniety irate \n', 'de b\xc9\xa8ny racx\xc3\xba rut zuguaa Jes\xc3\xbas ne \n', 'g\xc3\xbcen\xc3\xa9zadeb de b\xc9\xa8ny ni nuu b\xc9\xa8ndxab \n']
['l\xc3\xa1anni. 33\xe2\x80\x89Irate b\xc9\xa8ngu\xc9\xa8dxqui bdxasaa \n']
['ruu puert rut zuguaanyqui. 34\xe2\x80\x89Jes\xc3\xbas \n', 'bsiacny zieny bniety ni g\xc3\xbap iralote \n', 'guelguidx ne gul\xc3\xa9ezacny zieny \n', 'b\xc9\xa8ndxab l\xc3\xa1ani de bnietqui. Per qu\xc9\xa8t \n']
['San Marcos\xe2\x80\x871 ,\xe2\x80\x87 2\n', 'nisaantiny xi ninii de b\xc9\xa8ndxabqui te \n', 'pur rumbeedengui laany.\n']
['35\xe2\x80\x89Anste iragueel, Jes\xc3\xbas g\xc3\xbcesteny \n', 'zeczi nacayru. Bdiiany l\xc3\xa1ani \n', 'gu\xc9\xa8dxqui par g\xc3\xbceny tuby lat rut \n', 'qu\xc9\xa8t tu rbezti par g\xc3\xbcenaabny lo \n']
['Dios. 36\xe2\x80\x89Sim\xc3\xb3ny cun de xcumpnierb\xc9\xa8 \n']
['g\xc3\xbcet\xc3\xadilydebny. 37\xe2\x80\x89Ne chi bdxialdebny, \n', 'raipdebny:\n', '\xe2\x80\x94Irate de bniety cagu\xc3\xadily laabiu.\n']
['38\xe2\x80\x89Per laany raipny laadeb:\n', '\xe2\x80\x94Gultoo stuby de gu\xc9\xa8dx ni n\xc3\xa1 \n', 'gaxru par iniia xtiidx Dios te par \n', 'ziy zelda.\n']
['39\xe2\x80\x89Chiyru gunii Jes\xc3\xbas xtiidx Dios \n', 'l\xc3\xa1ani de yudoo xte de bniety Israel \n', 'iduibte nez Galilea ne gul\xc3\xa9eny de \n', 'b\xc9\xa8ndxab l\xc3\xa1ani de bniety.\n']
['40\xe2\x80\x89Tuby bniety nguiu ni rac \n', 'guelguidx ni l\xc3\xa1 lepra g\xc3\xbcebiib rut \n', 'zuguaa Jes\xc3\xbas. Chiy guzullibb\xc9\xa8 lony \n', 'ax guniib:\n', '\xe2\x80\x94Laabiu zelee isiacbiu nare belati \n', 'sigueldbiu.\n']
['41\xe2\x80\x89Jes\xc3\xbas bg\xc3\xa1ny laab ax bguaaldny \n', 't\xc9\xa8\xc9\xa8xb\xc9\xa8 guniigany:\n', '\xe2\x80\x94Rcaazla. Quebiac.\n']
['42\xe2\x80\x89Chi gunii Jes\xc3\xbas ziy, h\xc3\xb3racqui \n', 'gubic\xc3\xa1 guelguidxqui ax b\xc3\xada t\xc9\xa8\xc9\xa8xb\xc9\xa8 \n']
['43\xe2\x80\x89chiyru gulunezny laab, raipny \n', 'laab:\n']
['44\xe2\x80\x89\xe2\x80\x94Bcuadiag ni iniia li\xc3\xba. Qu\xc9\xa8t \n', 'tu gaiptiu xa xquel guc biacu. Lo \n', 'bxozzi queg\xc3\xbceliuu li\xc3\xba, ne g\xc3\xbcen\xc3\xa9 ni \n', 'ri\xc3\xa1ld chan\xc3\xadu lo Dios zec ni gunii \n', 'Mois\xc3\xa9s, par gacbee irate bniety dec \n', 'abiacu.\n']
['45\xe2\x80\x89Per bnietqui chi z\xc3\xa9b, guzulo \n', 'rt\xc9\xa8\xc9\xa8chb\xc9\xa8 diidx, gudixteeb lo tutixpac \n', 'dec abiacb\xc9\xa8. Parzi aqu\xc9\xa8tru g\xc3\xbceleeti \n', 'cuntispac n\xc3\xadiu Jes\xc3\xbas l\xc3\xa1ani de gu\xc9\xa8dx \n', 'ax cuandz\xc3\xa1ny de nez lo guiix. Per \n', 'iranezte z\xc3\xa1 de bniety ni g\xc3\xbceguiaa \n', 'laany.\n']
['2  Chi gudeed tuby tiop dxi, \n', 'Jes\xc3\xbas gub\xc3\xadi biecquiny l\xc3\xa1ani \n', 'gu\xc9\xa8dx Capernaum. Per chi gucbee \n', 'de bniety dec azuguaany ruy stuby, \n']
['2\xe2\x80\x89gueeldguilli\xc3\xba bdxasaa ziendeb yuu \n', 'rut zuguaany, axt nicl\xc9\xa8 ruu puert \n', 'qu\xc9\xa8tru relee ibiideb ax bseedny \n']
['laadeb xtiidx Dios. 3\xe2\x80\x89Ne ruy bdz\xc9\xa8ny \n', 'tap bniety, nuaadeb tuby bniety \n']
['nguiu ni aguty t\xc9\xa8\xc9\xa8xni. 4\xe2\x80\x89Per qu\xc9\xa8t \n', 'nialeeti nidz\xc9\xa8ndeb rut zuguaa Jes\xc3\xbas \n', 'pur tant zieny bniety nuu laniuuqui, \n', 'ax bxaldeb quia yuuqui par \n', 'bldiatdeb bniety racx\xc3\xbaqui lo daa \n']
['xtenb\xc9\xa8 axtqu\xc9\xa8 rut zuguaa Jes\xc3\xbas. 5\xe2\x80\x89Chi \n', 'gun\xc3\xa1 Jes\xc3\xbas dec reldilaazpacdeb \n', 'laany, chiy raipny bniety racx\xc3\xbaqui:\n', '\xe2\x80\x94Llingaana, abaania perd\xc3\xb3n de \n', 'xtuldu.\n']
['6\xe2\x80\x89Per ruy zub tuby tiop de maistr\xc9\xa8 \n', 'ni n\xc3\xa1n ley ax baandeb xgab, nadeb: \n']
['7\xe2\x80\x89\xe2\x80\x9c\xc2\xbfX\xc3\xadnii rnii b\xc9\xa8nqu\xc9\xa8 zeec? Ne \n', 'Dios\xc9\xa8ng rsaclob, laatislany relee \n']
['runny perd\xc3\xb3n de duld.\xe2\x80\x9d 8\xe2\x80\x89Per Jes\xc3\xbas \n', 'gucbeegacny xi xgab cayundeb ax \n', 'raipny laadeb:\n']
['\xe2\x80\x94\xc2\xbfX\xc3\xadnii runt\xc9\xa8 xgab ziy? 9\xe2\x80\x89\xc2\xbfC\xc3\xban ni \n', 'nag\xc3\xa1nru gac? \xc2\xbfTa gapiab: \xe2\x80\x9cAbaania \n', 'perd\xc3\xb3n de xtuldu\xe2\x80\x9d, o gapiab: \n', '\xe2\x80\x9cQueg\xc3\xbceste, cu\xc3\xa1a daa xtenu, bia \n']
['lizu\xe2\x80\x9d? 10\xe2\x80\x89Per anre iliuua laat dec \n', 'nare Bniety ni bxiaald Dios napa \n', 'guelrnabee lo gu\xc9\xa8chliur\xc3\xa9 par g\xc3\xbana \n', 'perd\xc3\xb3n de duld.\n', 'Chiyru ax raipy Jes\xc3\xbas bniety \n', 'racx\xc3\xbaqui:\n']
['11\xe2\x80\x89\xe2\x80\x94Queg\xc3\xbceste, cu\xc3\xa1a daa xtenu, \n', 'quebia lizu.\n']
['12\xe2\x80\x89H\xc3\xb3racqui biac bnietqui. Ax \n', 'g\xc3\xbcesteb cu\xc3\xa1ab daa xtenb\xc9\xa8 bdiiab \n', 'laniuuqui nez lo iratedeb. Parzi \n', 'iratecdeb rdxalodeb ne guniizadeb de \n', 'diidx zaac par Dios, laadeb guniideb:\n', '\xe2\x80\x94Gady ch\xc3\xbauti dxi ini\xc3\xa1n saa milagr\xc9\xa8c.\n']
['13\xe2\x80\x89Chiyru gub\xc3\xadi g\xc3\xbce Jes\xc3\xbas ruxchu \n', 'nis xte Galilea. Ne zieny bniety \n', 'g\xc3\xbcebinuu laany ax bseedny laadeb. \n']
['14\xe2\x80\x89Chi zeteedny, gun\xc3\xa1ny Lev\xc3\xad \n', 'llingaan Alfeo zubb\xc9\xa8 rut runb\xc9\xa8 cobr\xc9\xa8 \n', 'xte de impuest. Chiy raipny laab:\n', '\xe2\x80\x94Guzanald nare.\n', 'Ax g\xc3\xbces\xc3\xba Lev\xc3\xad zenaldacb\xc9\xa8 Jes\xc3\xbas.\n']
['15\xe2\x80\x89Chiguld deni caquiiny Jes\xc3\xbas liz \n', 'Lev\xc3\xad cun iraru de ni run cobr\xc9\xa8 xte \n', 'impuest, ne cun de b\xc9\xa8ny ni qu\xc9\xa8t nab\xc3\xa1ny \n', 'zec ni rnabee ley ni zenuu de bniety \n', 'Israel, iratedeb zubn\xc3\xa9deb Jes\xc3\xbas lo m\xc9\xa8lly \n', 'cun de xp\xc9\xa8nny. Zieny bniety guzanald \n']
['laany. 16\xe2\x80\x89Per chi gun\xc3\xa1 de maistr\xc9\xa8 ni n\xc3\xa1n \n', 'ley cun de fariseu dec caquinn\xc3\xa9 Jes\xc3\xbas \n', 'de cobrador ne de ni qu\xc9\xa8t nab\xc3\xa1ny zec ni \n', 'rnabee ley, ax raipdeb de xp\xc9\xa8nny:\n', '\xe2\x80\x94\xc2\xbfX\xc3\xadnii caquinn\xc3\xa9 xmaistr\xc9\xa8t de \n', 'cobrador ne de b\xc9\xa8nduld?\n']
['17\xe2\x80\x89Chi bindiag Jes\xc3\xbas xi caniideb ax \n', 'cuaibny:\n', '\xe2\x80\x94De bniety ni nazaac ne ni \n', 'nadaan qu\xc9\xa8t xi lieedxti racdeb \n', 'doctor, sino que de bniety ni racx\xc3\xba \n', 'laadeb\xc9\xa8y raclieedxdeb doctor. Nare \n', 'qu\xc9\xa8t zedldullneztia de ni n\xc3\xa1 g\xc3\xbcen \n', 'sino que nare zelda par de b\xc9\xa8nduld \n', 'te par yialaazdeb pur de xtulddeb.\n']
['18\xe2\x80\x89Tuby g\xc3\xbcelt chi cacuuan de \n', 'xp\xc9\xa8ny Juany Bautist cun de fariseu, \n']
['San Marcos\xe2\x80\x872\n', 'ax guu de ni g\xc3\xbcenabdiidx Jes\xc3\xbas, \n', 'raipdebny:\n', '\xe2\x80\x94\xc2\xbfX\xc3\xadnii qu\xc9\xa8t rcuuan de xp\xc9\xa8nbiu \n', 'zec ni rcuuan de xp\xc9\xa8ny Juany \n', 'Bautist cun de fariseu?\n']
['19\xe2\x80\x89Chiy cuaby Jes\xc3\xbas lodeb:\n', '\xe2\x80\x94\xc2\xbfTatix qu\xc9\xa8t rquiiny de bioos \n', 'rut rac tuby saa chi zuguan\xc3\xa9 \n', 'b\xc3\xadiny laadeb? Ne lalzi zuguan\xc3\xa9 \n', 'b\xc3\xadiny laadeb, laadeb squiinpacdeb. \n']
['20\xe2\x80\x89Per teru idz\xc9\xa8ny dxi ni ibic\xc3\xa1 b\xc3\xadiny \n', 'lodeb, ne chi idz\xc9\xa8ny dxiqui, laadeb \n', 'scuuandeb.\n']
['21\xe2\x80\x89\xe2\x80\x99Ruteete qu\xc9\xa8t tu rcuaati rmiand \n', 'tuby ladiiuxy cun tuby ldaa lady \n', 'cuby pur ni rlliuun lady cubyqui, \n', 'ax mazru rguillaangui ladiiuxqui. \n']
['22\xe2\x80\x89Nicza qu\xc9\xa8t rdaati vin cuby l\xc3\xa1ani \n', 'de guidiiuxy te pur sguillaa vin \n', 'cubyqui de guidiiuxqui, ax rac \n', 'perdid zecl\xc9\xa8 vin ne zecl\xc9\xa8za guidyqui. \n', 'Pur ningui, n\xc3\xa1 par taa vin cuby \n', 'l\xc3\xa1ani de guidy cuby.\n']
['23\xe2\x80\x89Tuby dxi ni rzilaaz de bniety, \n', 'Jes\xc3\xbas gudeedny nez lo niaa \n', 'rut nuu trigu. Chiy de xp\xc9\xa8nny \n', 'guzulo raxdeb de do xte trigu chi \n']
['cadeeddeb nezqui. 24\xe2\x80\x89Parzi raipy de \n', 'fariseu Jes\xc3\xbas:\n', '\xe2\x80\x94Bguiaabiu cani\xc3\xa1biu, \xc2\xbfx\xc3\xadnii run \n', 'de xp\xc9\xa8nbiu ni qu\xc9\xa8t ri\xc3\xa1ld g\xc3\xbandeb dxi \n', 'ni rzilaaz bniety?\n']
['25\xe2\x80\x89Per Jes\xc3\xbas raipny laadeb:\n', '\xe2\x80\x94\xc2\xbfTa gady guuldt\xc9\xa8 lo xquiits \n', 'Dios ni baany David chi bldiaanb\xc9\xa8 \n']
['cun de xcumpnierb\xc9\xa8? 26\xe2\x80\x89Tiamp chi \n', 'guc Abiatar bxozroo, David biiub \n', 'laniudoo xte Dios ax bquinn\xc3\xa9b \n', 'de xcumpnierb\xc9\xa8 de guechtily ni \n', 'abiacldee ne de bxoztisy n\xc3\xa1 par \n', 'iquiinni.\n']
['San Marcos\xe2\x80\x872 ,\xe2\x80\x87 3\n']
['27\xe2\x80\x89Ziyza raipy Jes\xc3\xbas laadeb:\n', '\xe2\x80\x94Dios guluuny dxi ni rzilaaz \n', 'bniety, per gati par teedti bniety \n']
['guelzii dxiqui. 28\xe2\x80\x89Ne nare Bniety ni \n', 'bxiaald Dios napzaca guelrnabee \n', 'par dxiqui.\n']
['3  Stuby g\xc3\xbcelt deni biiu \n', 'Jes\xc3\xbas l\xc3\xa1ani tuby yudoo, ax \n', 'laniudooqui zuguaa tuby bniety \n', 'nguiu ni gubiz tuby lad naani. \n']
['2\xe2\x80\x89Chiy de bniety ni nuu laniudooqui \n', 'caldaatsdeb d\xc3\xban la siac Jes\xc3\xbas \n', 'bnietqui dxi ni rzilaazdeb par \n']
['g\xc3\xbandeb contr\xc9\xa8 laany. 3\xe2\x80\x89Per Jes\xc3\xbas \n', 'raipny bniety ni gubiz naani:\n', '\xe2\x80\x94G\xc3\xbcesuld\xc3\xad chiy guzuguaa glayre.\n']
['4\xe2\x80\x89Chiyru gunabdiidxny de \n', 'bnietqui:\n', '\xe2\x80\x94\xc2\xbfXi n\xc3\xa1 par g\xc3\xban bniety dxi ni \n', 'rzilaazni? \xc2\xbfTa tuby cos g\xc3\xbcen o \n', 'tuby cos mal? \xc2\xbfTa gacn\xc3\xa9 bniety \n', 'guelnab\xc3\xa1ny o idz\xc9\xa8c\xc3\xa1 bnietni?\n', 'Per laadeb qu\xc9\xa8t xi cuaibtideb. \n']
['5\xe2\x80\x89Chiy bguiadxiich Jes\xc3\xbas lo iratedeb \n', 'ne quesentiand nalas bziienny te \n', 'pur qu\xc9\xa8t rg\xc3\xa1tideb saa bnietdeb. \n', 'Chiyru raipny bniety ni n\xc3\xa1 naani \n', 'ziy:\n', '\xe2\x80\x94Bld\xc3\xad noo.\n', 'Ax bld\xc3\xad bnietqui naani ne \n']
['h\xc3\xb3racqui biac naab. 6\xe2\x80\x89Chiy deni \n', 'bdiia de fariseu ax bdxadiidxdeb \n', 'cun de xp\xc9\xa8ny Herodes par \n', 'quinx\xc3\xbadeb Jes\xc3\xbas.\n']
['7\xe2\x80\x89Per Jes\xc3\xbas z\xc3\xa9gacny cun de xp\xc9\xa8nny \n', 'nez ruu nis xte Galilea. Ne zieny \n', 'bniety guzanald laany, zecl\xc9\xa8 de \n']
['bniety Galilea, de bniety Judea, 8\xe2\x80\x89de \n', 'bniety Jerusal\xc3\xa9n, de bniety Idumea, \n', 'de bniety ni rbez dets gueeu Jord\xc3\xa1n, \n', 'de bniety Tiro, ne de bniety ni rbez \n', 'nez Sid\xc3\xb3n. Quesentiand ziendeb g\xc3\xbce \n', 'rut zuguaany pur ni gucbeedeb de \n']
['milagr\xc9\xa8roo ni cayunny. 9\xe2\x80\x89Pur ningui, \n', 'gunabee Jes\xc3\xbas de xp\xc9\xa8nny chac\xc3\xa1adeb \n', 'tuby barcu par ch\xc3\xbauny l\xc3\xa1anqui te \n', 'par qu\xc9\xa8t itaagu de bniety laany. \n']
['10\xe2\x80\x89Te pur la zieny de bniety absiacny. \n', 'Parzi irate de bniety racx\xc3\xba rbinuu \n']
['laany par iguaalddebny. 11\xe2\x80\x89Chiy de \n', 'bniety ni nuu b\xc9\xa8ndxab l\xc3\xa1anni chi \n', 'rni\xc3\xa1deb Jes\xc3\xbas, rzullibdeb lony. Ax \n', 'rb\xc9\xa8xtiadeb:\n', '\xe2\x80\x94\xc2\xa1Laabiu n\xc3\xa1biu Lliin Dios!\n']
['12\xe2\x80\x89Per laany gunabeeny irate de \n', 'b\xc9\xa8ndxabqui par qu\xc9\xa8t iniidengui t\xc3\xba \n', 'laany.\n']
['13\xe2\x80\x89Chiyru g\xc3\xbce Jes\xc3\xbas l\xc3\xa1ani tuby \n', 'dany ax gur\xc9\xa8dxny de bniety ni \n']
['rlilony. Laadeb g\xc3\xbcedeb, 14\xe2\x80\x89ne de lo \n', 'iradeb laany bcuabeeny ts\xc9\xa8btiop de \n', 'ni san\xc3\xa9pac laany, ne par inabeeny \n', 'laadeb chat\xc9\xa8\xc9\xa8chdeb xtiidx Dios. \n']
['15\xe2\x80\x89Ax bdeedny laadeb guelrnabee \n', 'par isiacdeb de bniety racx\xc3\xba ne par \n', 'cu\xc3\xa9edeb b\xc9\xa8ndxab l\xc3\xa1ani de bniety. \n']
['16\xe2\x80\x89De bnietr\xc3\xa9 n\xc3\xa1 irate ts\xc9\xa8btiop de \n', 'ni bcuabeeny: Sim\xc3\xb3ny ni gulel\xc3\xa1ny \n']
['Bed, 17\xe2\x80\x89Jacob cun Juany de llingaan \n', 'Zebedeo de ni gulel\xc3\xa1ny Boanerges \n']
['zelo diidxqui de lliin guziuu. 18\xe2\x80\x89Chiy \n', 'n\xc3\xa9za Andr\xc3\xa9s, Liby, Bartol, Madeu, \n', 'Mally, Jacob lliin Alfeo, Tadeo, \n', 'Sim\xc3\xb3ny ni bdxaa lo de cananista, \n']
['19\xe2\x80\x89ne cun Judas Iscariote ni baany \n', 'entriagu laany.\n', 'Chi gulull bcuabeeny laadeb \n', 'chiyru biecquin\xc3\xa9ny laadeb yuu rut \n']
['guzuguan\xc3\xa9debny. 20\xe2\x80\x89Ne ruy gub\xc3\xadi \n', 'bdxasaa zieny de bniety, axt nicl\xc9\xa8 \n', 'qu\xc9\xa8t nialeeti niquinn\xc3\xa9ny de xp\xc9\xa8nny. \n']
['21\xe2\x80\x89Chi gucbee de xfamily Jes\xc3\xbas ziy, \n', 'ax beeddeb par chan\xc3\xa9deb laany te \n', 'pur rnii de bniety dec laany aruuch \n', 'xquelrienny.\n']
['22\xe2\x80\x89Ne ziyza de maistr\xc9\xa8 ni n\xc3\xa1n ley \n', 'de ni z\xc3\xa1 Jerusal\xc3\xa9n n\xc3\xa9zadeb rniideb:\n', '\xe2\x80\x94Bnietqu\xc9\xa8 rb\xc3\xa9eb de b\xc9\xa8ndxab l\xc3\xa1ani \n', 'de bniety pur lagac guelrnabee xte \n', 'Beelzeb\xc3\xba ni rnabee lo de b\xc9\xa8ndxab.\n']
['23\xe2\x80\x89Chiyru gur\xc9\xa8dx Jes\xc3\xbas laadeb, \n', 'raipny laadeb:\n', '\xe2\x80\x94\xc2\xbfX\xc3\xb3lesa cu\xc3\xa9e Satan\xc3\xa1s lagac saa \n']
['b\xc9\xa8ndxabb\xc9\xa8? 24\xe2\x80\x89Zecqu\xc9\xa8 belati tuby \n', 'naciony gac gubiern\xc9\xa8 tiop cuaa, ax \n', 'sdildpacdeb ne qu\xc9\xa8t xo g\xc3\xbcelaazti \n']
['guelrnabee xtendeb. 25\xe2\x80\x89Ziyza \n', 'belati tuby family tilddeb cun \n', 'lagac saadeb, ax ziub ldasaadeb \n']
['ziy. 26\xe2\x80\x89Anre ziytiziaczaqu\xc9\xa8y belati \n', 'Satan\xc3\xa1s g\xc3\xbaniy contr\xc9\xa8 lagac saa \n', 'b\xc9\xa8ndxab\xc9\xa8y, ruytisdxa agulullza \n', 'guelrnabee xteningui.\n']
['27\xe2\x80\x89\xe2\x80\x99Ne ruteete qu\xc9\xa8t tu chaleeti \n', 'yiiu liz tuby ni quesentiand daan \n', 'par c\xc3\xbaaandeb xixtenb\xc9\xa8 belati qu\xc9\xa8t \n', 'ildiibxgadeb laab. Ziytisy par \n', 'chalee c\xc3\xbaaandeb xixtenb\xc9\xa8.\n']
['28\xe2\x80\x89\xe2\x80\x99Ne nare rguixtiia lot dec nuu \n', 'perd\xc3\xb3n par irate duld ni run bniety, \n', 'ne nuuza perd\xc3\xb3n par irate diidx mal \n']
['ni rnii bniety pur tutix. 29\xe2\x80\x89Per elqu\xc9\xa8 \n', 'ni rnii diidx mal contr\xc9\xa8 Sp\xc3\xadritu Sant, \n', 'qu\xc9\xa8t ch\xc3\xbauti dxi gapb\xc9\xa8 perd\xc3\xb3n sino \n', 'que abnitb\xc9\xa8 lo Dios.\n']
['30\xe2\x80\x89Jes\xc3\xbas guniiny ziy pur ni \n', 'caniideb dec rbezn\xc3\xa9ny b\xc9\xa8ndxab.\n']
['31\xe2\x80\x89Horqui bdz\xc9\xa8ny xnan Jes\xc3\xbas cun \n', 'de betsny yuu rut zuguaany, per \n', 'qu\xc9\xa8t nialeeti n\xc3\xadiudeb ax bxiaalddeb \n']
['ni chat\xc9\xa8dx laany. 32\xe2\x80\x89Chiy de bniety \n']
['San Marcos\xe2\x80\x873 ,\xe2\x80\x87 4\n', 'ni zuguan\xc3\xa9ny gudixteedeb lony, \n', 'raipdebny:\n', '\xe2\x80\x94A xnanbiu cun de betsbiu \n', 'zuguaa detsqu\xc9\xa8 cagu\xc3\xadilydeb laabiu.\n']
['33\xe2\x80\x89Per laany cuaibny:\n', '\xe2\x80\x94\xc2\xbfT\xc3\xba rac xnana ne de betsa?\n']
['34\xe2\x80\x89Chiyru bguiaany lo irate de ni \n', 'zub ruy ax guniiny:\n']
['\xe2\x80\x94A xnana ne de betsa r\xc3\xa9, 35\xe2\x80\x89te \n', 'pur tutix bniety ni run zec ni rcaaz \n', 'Dios, laadeb\xc9\xa8y rac betsa, bzaana ne \n', 'xnana.\n', 'ruu nis xte Galilea. Ne cun \n']
['4  Jes\xc3\xbas gub\xc3\xadi caseedny de bniety \n', 'bniety guilli\xc3\xba bdxasaa rut zuguaany \n', 'ax bieepny l\xc3\xa1ani tuby barcu ni nuu \n', 'lo nisqui, chiy guriny l\xc3\xa1anqui lalzi \n', 'ni zuguaa irate de bnietqui ruu \n']
['nisqui. 2\xe2\x80\x89Chiyru zienzi ni bseedny \n', 'laadeb, per cun p\xc3\xbarzi cuend, ax \n', 'de lo ni caseedny laadeb, raipny \n', 'laadeb:\n']
['3\xe2\x80\x89\xe2\x80\x94Gulcuadiag ni iniia laat. Guu \n', 'tuby bniety nguiu g\xc3\xbcecuaab biny \n']
['lo lliab. 4\xe2\x80\x89Chiy chi guzulo cacuaab \n', 'binqui, duudxni biab lo nez ax beed \n']
['de maniin gudodemni. 5\xe2\x80\x89Stuudxni \n', 'biab l\xc3\xa1ani de guia rut qu\xc9\xa8t cuenzi \n', 'nuu yiu, parzi gueeld bldienni \n']
['pur ni qu\xc9\xa8tti zieny yiu. 6\xe2\x80\x89Per chi \n', 'bdialdaa lo gubidx, bzaaicqui \n', 'gubidxni, ne cun qu\xc9\xa8tti zieny \n']
['labaani ax digaizy gubizni. 7\xe2\x80\x89Chiy \n', 'stuudxni biab l\xc3\xa1ani yagu\xc9\xa8\xcc\x81ch. Ax \n', 'chi g\xc3\xbceroo de yagu\xc9\xa8\xcc\x81chqui qu\xc9\xa8t \n', 'g\xc3\xbcerozaacti de ni biab l\xc3\xa1anqui, \n']
['parzi qu\xc9\xa8t guctini. 8\xe2\x80\x89Per de ni biab lo \n', 'yiu zaac, g\xc3\xbcerooni ne quesentiand \n', 'gucni. Nuuni cua treint biny loni, \n', 'nuuzacni sesent ne nuuzacni axt \n', 'tuby gayuaa biny cua loni.\n']
['San Marcos\xe2\x80\x874\n']
['9\xe2\x80\x89Ziyza raipy Jes\xc3\xbas laadeb:\n', '\xe2\x80\x94Tutix ni rcaaz icuadiag, \n', 'gulcuadiag.\n']
['10\xe2\x80\x89Chiyru deni biann\xc3\xa9 Jes\xc3\xbas \n', 'stuudx de bniety cun irate ts\xc9\xa8btiop \n', 'xp\xc9\xa8nny, laadeb gunabdiidxdeb laany \n']
['xi zelo cuend ni guniiny. 11\xe2\x80\x89Chiy \n', 'cuaibny lodeb:\n', '\xe2\x80\x94Laat absaan Dios gacbeet xa n\xc3\xa1 \n', 'guelrnabee xtenny ni gady gacbeet. \n', 'Per par de bniety ni qu\xc9\xa8t reldilaaz \n', 'guelrnabee xte Dios, cun p\xc3\xbarzi de \n']
['cuend n\xc3\xa1 par iseedadeb. 12\xe2\x80\x89Te pur \n', 'masqu\xc9\xa8 rguiaadeb ne rindiagdeb, \n', 'per qu\xc9\xa8t xi gacbeetideb ax qu\xc9\xa8t \n', 'yaicquitideb cun Dios par g\xc3\xbanny \n', 'perd\xc3\xb3n de xtulddeb.\n']
['13\xe2\x80\x89Ne guniiza Jes\xc3\xbas:\n', '\xe2\x80\x94\xc2\xbfTa qu\xc9\xa8t racbeet xi zelo ni rniia? \n', '\xc2\xbfXoxza gacbeet irateru de diidx \n']
['ni iniia laat? 14\xe2\x80\x89Rguixtiia lot dec \n', 'bniety ni bcuaa binqui, laab n\xc3\xa1b \n', 'zec tuby bniety ni rt\xc9\xa8\xc9\xa8ch xtiidx \n']
['Dios. 15\xe2\x80\x89Ne nuu ni rindiag xtiidx \n', 'Dios as z\xc3\xa9ed b\xc9\xa8ndxab par qu\xc9\xa8t \n', 'g\xc3\xbandeb cuendni. Laadeb n\xc3\xa1deb zec \n']
['biny ni biab lo nez. 16\xe2\x80\x89Nuuzadeb \n', 'n\xc3\xa1deb zec biny ni biab l\xc3\xa1ani de \n', 'guia. Rindiagdeb xtiidx Dios ne \n']
['rzaclaazdeb rindiagdebni. 17\xe2\x80\x89Per \n', 'cun n\xc3\xa1deb zec tuby cuaan ni qu\xc9\xa8t \n', 'nuuti zieny labaani, parzi chi \n', 'rdeeddeb guelzii o chi tu g\xc3\xbanza \n', 'burl\xc9\xa8 laadeb pur xtiidx Dios ax \n']
['rsaandeb ni reldilaazdebni. 18\xe2\x80\x89Chiy \n', 'stuudxdeb n\xc3\xa1 zec de biny ni biab \n', 'l\xc3\xa1ani yagu\xc9\xa8\xcc\x81ch. Rindiagdeb xtiidx \n']
['Dios, 19\xe2\x80\x89per mazru rundeb xgab pur \n', 'de cos ni nuu lo gu\xc9\xa8chliur\xc3\xa9. Parzi \n', 'racdeb engany pur guelrzebylaaz \n', 'de guelnazaac, guelrcaaz gap \n', 'iralote. Ne deni anuu de xgabqu\xc9\xa8 \n', 'l\xc3\xa1ani quiadeb rsaanacdeb ni \n', 'rcuadiagdeb xtiidx Dios ax x\xc3\xadteete \n']
['parti bindiagdebni. 20\xe2\x80\x89Per nuudeb \n', 'rindiagdeb xtiidx Dios ax rundeb \n', 'cuendni. Laadeb n\xc3\xa1deb zec de biny \n', 'ni riab lo yiu zaac. Nuudeb chi \n', 'rueedeb xtiidx Dios ax rundeb gan \n', 'zieny bniety, zecqu\xc9\xa8 de biny ni guc \n', 'treint biny o zec ni gucza sesent o \n', 'tuby gayuaaza biny.\n']
['21\xe2\x80\x89Ne ziyza raipny laadeb:\n', '\xe2\x80\x94Dunn\xc9\xa8 n\xc3\xa1nn\xc9\xa8 dec qu\xc9\xa8t xo izieenti \n', 'tuby lintern\xc9\xa8 belati idaagu quiangui \n', 'cun tuby caj, o belza suingui \n', 'nigu\xc3\xa9t tuby luun sino que n\xc3\xa1 par \n', 'suub\xc9\xa8y yaa par izieenniy iduibte. \n']
['22\xe2\x80\x89Ziytiziaczaqu\xc9\xa8y x\xc3\xadteete ni nuuti \n', 'xgaats qu\xc9\xa8t y\xc3\xa1anti sin qu\xc9\xa8t y\xc3\xadany, ne \n', 'x\xc3\xadteeteza ni n\xc3\xa1ti xgaats qu\xc9\xa8t y\xc3\xa1anti \n']
['sin qu\xc9\xa8t gacbee irate bniety. 23\xe2\x80\x89De ni \n', 'rcaaz icuadiag xtiidxa, gulcuadiag.\n']
['24\xe2\x80\x89Ziyza raipy Jes\xc3\xbas laadeb:\n', '\xe2\x80\x94Gulgaany xgab pur de diidx ni \n', 'rindiagt\xc9\xa8. Te pur belati laat runt\xc9\xa8 \n', 'cuend xtiidx Dios, ziyza mazru \n']
['g\xc3\xban Dios cuend laat. 25\xe2\x80\x89Te pur elqu\xc9\xa8 \n', 'ni racbee xtiidx Dios teru mazru \n', 'gacbeeb. Per elqu\xc9\xa8 ni gulliaa racbee \n', 'xtiidx Dios ne qu\xc9\xa8t runb\xc9\xa8 cuendni, \n', 'axt ni agucbeeb snitb\xc9\xa8.\n']
['26\xe2\x80\x89Ziyza raipy Jes\xc3\xbas laadeb:\n', '\xe2\x80\x94Guelrnabee xte Dios n\xc3\xa1 zec ni \n', 'rdeed tuby bniety chi recuaab biny \n']
['lo niaa. 27\xe2\x80\x89Te pur masqu\xc9\xa8 raaisb\xc9\xa8 o \n', 'masqu\xc9\xa8za nagabanyb\xc9\xa8, masqu\xc9\xa8 rdxi \n', 'o masqu\xc9\xa8za guxin, binqui rldienni \n', 'ne rerooni sin qu\xc9\xa8t g\xc3\xa1ntib xa xquel \n']
['rac. 28\xe2\x80\x89Te pur lagac yiu rtiio laani \n', 'ax nidoote rldienni n\xc3\xa1ni cuaneen, \n', 'chiyru rb\xc3\xa9eni do, chiyru de biny. \n']
['29\xe2\x80\x89Ne chi agucni chiy rruuni pur ni \n', 'a n\xc3\xa1 tiamp ni idopni.\n']
['30\xe2\x80\x89Ziyza gunii Jes\xc3\xbas:\n', '\xe2\x80\x94\xc2\xbfX\xc3\xa1dxaza xquel iniia laat \n', 'n\xc3\xa1 guelrnabee xte Dios, o xiza \n', 'g\xc3\xbceniaa laat par gacbezaact\xc9\xa8 xa n\xc3\xa1 \n']
['guelrnabee xtenny? 31\xe2\x80\x89Rguixtiia \n', 'lot dec guelrnabee xte Dios n\xc3\xa1 zec \n', 'tuby biny xte cuaan ni l\xc3\xa1 mostaza. \n', 'Binqui chi rbeni lo niaa, laani n\xc3\xa1ni \n', 'mazru bichiin lo irate de biny ni \n']
['nuu lo gu\xc9\xa8chliu. 32\xe2\x80\x89Per chi aguri \n', 'binqui ax azerooacni ne laani racni \n', 'mazru guroo lo irate de cuaan, axt \n', 'de maniin relee runchuu xpitiaazni \n', 'lo de lliizni ax rzilaazdem blda \n', 'xtenni.\n']
['33\xe2\x80\x89Ziy xquel bliuu Jes\xc3\xbas xtiidx \n', 'Dios. Rniiny zienzi de cuend zec \n', 'de ni aguniiny, axt rut g\xc3\xbcelee \n']
['gucbeedeb. 34\xe2\x80\x89Laany qu\xc9\xa8t xi rliuutiny \n', 'sin qu\xc9\xa8t iniiny tuby cuend. Per chi \n', 'azuguan\xc3\xa9ny de xp\xc9\xa8nny, rguixteeny \n', 'lodeb xi zelo irate ni ruen\xc3\xa9ny de \n', 'bniety.\n']
['35\xe2\x80\x89Dxigacqui chi biiu guxin, Jes\xc3\xbas \n', 'raipny de xp\xc9\xa8nny:\n', '\xe2\x80\x94Gultoo ideedn\xc9\xa8 dets nisqu\xc9\xa8.\n']
['36\xe2\x80\x89Chiyru de xp\xc9\xa8nny bs\xc3\xa1andeb de \n', 'bnietqui ruxchu nisqui, ax z\xc3\xa9nedeb \n', 'Jes\xc3\xbas l\xc3\xa1ani barcuqui cun stuby \n']
['stiop de barcu. 37\xe2\x80\x89Chiy bdiia tuby \n', 'bidux lo nisqui parzi axt l\xc3\xa1ani \n']
['barcuqui guzulo riiu nis. 38\xe2\x80\x89Per \n', 'Jes\xc3\xbas nayaaisny nez llaa barcuqui \n']
['San Marcos\xe2\x80\x874 ,\xe2\x80\x87 5\n', 'nacunquiany tuby almad. Chiy \n', 'g\xc3\xbcecuaanydeb laany, raipdebny:\n', '\xe2\x80\x94\xc2\xa1Maistr\xc9\xa8! \xc2\xbfX\xc3\xadnii qu\xc9\xa8t runbiu \n', 'cuend? A dunn\xc9\xa8 acayaaizn\xc9\xa8 l\xc3\xa1ani \n', 'nis.\n']
['39\xe2\x80\x89Chiyru g\xc3\xbceste Jes\xc3\xbas ax bcuezny \n', 'biduxqui ne raipny nisrooqui:\n', '\xe2\x80\x94\xc2\xa1Guridx\xc3\xad!\n', 'Ax biacdxigac bi ne nisqui. \n']
['40\xe2\x80\x89Chiguld raipny de xp\xc9\xa8nny:\n', '\xe2\x80\x94\xc2\xbfX\xc3\xadnii cuenzi rdxibt\xc9\xa8? \xc2\xbfTa \n', 'gadyrul chaldilaazt\xc9\xa8 nare?\n']
['41\xe2\x80\x89Per laadeb quesentiand \n', 'rdxibdeb ax rnabdidxsaadeb:\n', '\xe2\x80\x94\xc2\xbfT\xc3\xbadxaza bnietqu\xc9\xa8 ningui axt bi \n', 'ne nisdux rcuadiag xtiidxny?\n']
['5  Chi bdz\xc9\xa8ndeb stuby lad nisqui, \n', 'lo liu xte de b\xc9\xa8ny Gadara, \n']
['2\xe2\x80\x89zectisy ni bdiia Jes\xc3\xbas l\xc3\xa1ani barcu, \n', 'as g\xc3\xbcechalo tuby nguiu ni nuu \n', 'tuby b\xc9\xa8ndxab l\xc3\xa1ani lazdooni laany. \n', 'Nguiuqui l\xc3\xa1ani campiony bdiiab. \n']
['3\xe2\x80\x89Te pur cuntisy glay de baa nuub \n', 'ne qu\xc9\xa8t tu releeti ildiiby laab nicl\xc9\xa8 \n']
['cun caden. 4\xe2\x80\x89Zienzi g\xc3\xbcelt abldiiby \n', 'de bniety de naab ne de niib cun de \n', 'caden, per rtiuugacb\xc9\xa8 de cadenqui. \n']
['Qu\xc9\xa8t tu releeti su lob. 5\xe2\x80\x89Cuntispac \n', 'candzab rdxi ne guxin nez lo \n', 'guiix ne glay de baa, rb\xc9\xa8xtiab ne \n']
['rguilguidxb\xc9\xa8 laab cun guia. 6\xe2\x80\x89Per chi \n', 'gun\xc3\xa1b Jes\xc3\xbas desd\xc9\xa8 zit, chiy blluuinb\xc9\xa8 \n', 'g\xc3\xbcechalobny, ax guzullibb\xc9\xa8 lony. \n']
['7\xe2\x80\x89Ne quesentiand diip gur\xc9\xa8xtiab:\n', '\xe2\x80\x94\xc2\xbfX\xc3\xadnii riut\xc3\xa9tibiu cun nare, Jes\xc3\xbas \n', 'Lliin Dios ni rbez llayabaa? Rguiin \n', 'rnaaba lobiu qu\xc9\xa8t isacsitibiu nare.\n']
['8\xe2\x80\x89Laab guniib ziy te pur Jes\xc3\xbas \n', 'acaniiny:\n', '\xe2\x80\x94\xc2\xa1B\xc9\xa8ndxab, bdiia l\xc3\xa1ani lazdoo \n', 'bnietqu\xc9\xa8!\n']
['San Marcos\xe2\x80\x875\n']
['9\xe2\x80\x89Chiyru gunabdiidx Jes\xc3\xbas laab:\n', '\xe2\x80\x94\xc2\xbfT\xc3\xba l\xc3\xb3o?\n', 'Laab cuaibb\xc9\xa8:\n', '\xe2\x80\x94Nare l\xc3\xa1 Legi\xc3\xb3n te pur zieny nan.\n']
['10\xe2\x80\x89Ax gunaabb\xc9\xa8 lony par qu\xc9\xa8t \n']
['cu\xc3\xa9eny de b\xc9\xa8ndxabqui nezqui. 11\xe2\x80\x89Ne \n', 'cun lo tuby dany nezqui nuu zieny \n']
['de cuch cayodem 12\xe2\x80\x89parzi banlas de \n', 'b\xc9\xa8ndxabqui lo Jes\xc3\xbas, raipdey laany:\n', '\xe2\x80\x94Bxiaaldbiu dunn\xc9\xa8 rut zuguaa de \n', 'cuchre par idx\xc3\xbaun l\xc3\xa1andem.\n']
['13\xe2\x80\x89Chiyru bsaan Jes\xc3\xbas par bdiia \n', 'de b\xc9\xa8ndxabqui l\xc3\xa1ani bnietqui ax \n', 'biiudengui l\xc3\xa1ani de cuchqui. De \n', 'cuchqui zecti tiop mily n\xc3\xa1dem. Chiy \n', 'guzulo rlluuindem ax g\xc3\xbceyabdem \n', 'ruu tuby barranc axtqu\xc9\xa8 lo nis rut \n', 'guaapy nis quiadem ax gutydem.\n']
['14\xe2\x80\x89Chiy de bniety ni cacualo de \n', 'cuchqui, blluuindeb g\xc3\xbcetixteedeb \n', 'lo b\xc9\xa8ngu\xc9\xa8dx ne iduibte de nezqui. \n', 'Parzi zieny bniety g\xc3\xbceguiaa ni guc. \n']
['15\xe2\x80\x89Chi bdz\xc9\xa8ndeb rut zuguaa Jes\xc3\xbas, \n', 'gun\xc3\xa1deb dec anazaac nguiu ni \n', 'guu de b\xc9\xa8ndxabqui l\xc3\xa1anni anacub\xc9\xa8 \n']
['de xabb\xc9\xa8, ax bdxibdeb. 16\xe2\x80\x89Chiy de \n', 'bniety ni gun\xc3\xa1 xa guc cun nguiu ni \n', 'guu de b\xc9\xa8ndxabqui l\xc3\xa1anni ne cun \n', 'de cuch, laadeb ruen\xc3\xa9deb iraru \n']
['de bnietqui diidx xa guc. 17\xe2\x80\x89Parzi \n', 'guzulo runlasdeb lo Jes\xc3\xbas par \n', 'idiiany ladxdeb.\n']
['18\xe2\x80\x89Deni zeyiiu Jes\xc3\xbas l\xc3\xa1ani barcu, \n', 'bniety nguiu ni guu de b\xc9\xa8ndxabqui \n', 'l\xc3\xa1anni runlasb\xc9\xa8 lony par chan\xc3\xa9ny \n']
['laab. 19\xe2\x80\x89Per Jes\xc3\xbas qu\xc9\xa8t guzigueldtiny \n', 'sino que raipny laab:\n', '\xe2\x80\x94Quebia lizu. G\xc3\xbcena de xfamiliu. \n', 'Chiy gudixtee lodeb irate ni baany \n', 'Dios cun li\xc3\xba, ne xa xquel blaslaazny \n', 'li\xc3\xba.\n']
['20\xe2\x80\x89Chiyru z\xc3\xa9gac bnietqui, guzulo \n', 'rguixteeb lo de ni rbez nez \n', 'Dec\xc3\xa1polis irate de ni baany Jes\xc3\xbas \n', 'cun laab, ax rdxalo iratedeb.\n']
['21\xe2\x80\x89Deni biecqui Jes\xc3\xbas l\xc3\xa1ani \n', 'barcuqui par stuby lad dets nisqui, \n', 'zieny bniety bdxasaa ruy, parzi \n']
['ruxchu nistisqui biianny. 22\xe2\x80\x89Chiy \n', 'bdz\xc9\xa8ny tuby bniety ni rnabee l\xc3\xa1ani \n', 'tuby yudoo xte de bniety Israel, \n', 'laab l\xc3\xa1b Jairo. Chi gun\xc3\xa1b Jes\xc3\xbas \n']
['guzullibb\xc9\xa8 lony 23\xe2\x80\x89ne quesentiand \n', 'banlasb\xc9\xa8 lony, raipb\xc9\xa8 laany:\n', '\xe2\x80\x94A llindxaapa acayaty. \n', 'Dazubnaabiu quiaby par yacby ax \n', 'ib\xc3\xa1nyby.\n']
['24\xe2\x80\x89Chiyru z\xc3\xa9ne Jes\xc3\xbas laab, ne \n', 'zieny de bniety guzanald laany \n']
['axtpacza rtaagudebny. 25\xe2\x80\x89Chiy lo de \n', 'bnietqui, nuuch tuby bniety gunaa \n', 'ni racx\xc3\xba, aguc ts\xc9\xa8btiop iz qu\xc9\xa8t rbezti \n']
['racb\xc9\xa8 guelguzan. 26\xe2\x80\x89Quesentiand \n', 'guelzii agudeedb\xc9\xa8, lo zienzi doctor \n', 'ag\xc3\xbceb ax abra de xixtenb\xc9\xa8 rt\xc3\xb3ob. \n', 'Per qu\xc9\xa8t xi baanti de rm\xc9\xa8dyqui \n', 'sino que lalza mazru guzulluub. \n']
['27\xe2\x80\x89Ningui, chi bindiagb\xc9\xa8 pur Jes\xc3\xbas, \n', 'chiy g\xc3\xbcebiib nez detsny glay de \n']
['bnietqui ax bguaaldb\xc9\xa8 xabny. 28\xe2\x80\x89Te \n', 'pur laab baanb\xc9\xa8 xgab cun iguaaldb\xc9\xa8 \n']
['xabny abiacacb\xc9\xa8. 29\xe2\x80\x89Ne h\xc3\xb3racqui \n', 'gulez guelguzanqui ax bziienb\xc9\xa8 dec \n']
['abiacb\xc9\xa8. 30\xe2\x80\x89Chiy Jes\xc3\xbas gucbeegacny \n', 'dec nuu ni absiacny cun guelrnabee \n', 'xtenny, ax bziecquilony lo de \n', 'bnietqui. Chiy gunabdiidxny \n', 'laadeb:\n', '\xe2\x80\x94\xc2\xbfT\xc3\xbangui bguaald xaba?\n']
['31\xe2\x80\x89Ax gunii de xp\xc9\xa8nny:\n', '\xe2\x80\x94Laabiu rguiaabiu dec zieny \n', 'bniety rtaagu laabiu. Chiy \n', 'rnabdiidxzacbiu: \xe2\x80\x9c\xc2\xbfT\xc3\xbangui bguaald \n', 'xabbiu?\xe2\x80\x9d\n']
['32\xe2\x80\x89Per Jes\xc3\xbas iranezte bguiaany par \n']
['ini\xc3\xa1ny ni bguaald xabny. 33\xe2\x80\x89Parzi \n', 'racdxaaich gunaaqui rdxibb\xc9\xa8 pur \n', 'ni n\xc3\xa1nb\xc9\xa8 xa guc. Chiyru gubiib lo \n', 'Jes\xc3\xbas ax guzullibb\xc9\xa8 ne bziruub irate. \n']
['34\xe2\x80\x89Chiyru raipy Jes\xc3\xbas laab:\n', '\xe2\x80\x94Llindxaapa, pur ni g\xc3\xbceldilaazu \n', 'nare ningui abiacu. Queg\xc3\xbce. Qu\xc9\xa8tru \n', 'rdxibiu, abiacu xte guelguidx ni \n', 'gucu.\n']
['35\xe2\x80\x89Zeczi canii Jes\xc3\xbas ziy, chi bdz\xc9\xa8ny \n', 'de bniety ni nuu liz Jairo, chiy \n', 'raipdeb Jairo:\n', '\xe2\x80\x94A llindxaapbiu aguty, qu\xc9\xa8tru \n', 'runbiu storb\xc9\xa8 Maistr\xc9\xa8.\n']
['36\xe2\x80\x89Per Jes\xc3\xbas chi bindiagny ni \n', 'caniideb, chiy raipny Jairo:\n', '\xe2\x80\x94Qu\xc9\xa8t idxibtibiu. Cuntisy \n', 'g\xc3\xbceldilaazbiu nare.\n']
['37\xe2\x80\x89Per qu\xc9\xa8t bsaantiny nian\xc3\xa9ny irate \n', 'de bnietqui sino que Bedzi, cun \n']
['Jacob ne Juany bets Jacob. 38\xe2\x80\x89Chi \n', 'bdz\xc9\xa8ndeb liz Jairoqui, gun\xc3\xa1 Jes\xc3\xbas \n', 'scand ni cayac ruy pur de ni rb\xc9\xa8xtia \n']
['ne de ni ruun. 39\xe2\x80\x89Chiyru biiuny liz \n', 'Jairo ax guniiny:\n', '\xe2\x80\x94\xc2\xbfX\xc3\xadnii cuenzi runt\xc9\xa8 scand ne \n', 'ruunt\xc9\xa8? Dxapeenqu\xc9\xa8 qu\xc9\xa8tll\xc9\xa8 gutytiby, \n', 'raaissiby.\n']
['40\xe2\x80\x89Parzi rllizn\xc3\xa9deb laany. Chiyru \n', 'gunabeeny bdiia irate de b\xc9\xa8nqui. \n', 'Ax g\xc3\xbcen\xc3\xa9ny xtadby, xnanby cun \n']
['de xp\xc9\xa8nny rut n\xc3\xa1gaaby. 41\xe2\x80\x89Chiy \n', 'gunaazny naaby raipny laaby:\n', '\xe2\x80\x94Talita, cumi \xe2\x80\x94zelo diidxqui: \n', 'Dxapeen, li\xc3\xba caniia queg\xc3\xbceste.\n']
['42\xe2\x80\x89H\xc3\xb3racqui g\xc3\xbceste dxapeenqui \n', 'guzulo rzaby. Laaby nuuby ts\xc9\xa8btiop \n', 'iz. Ax irate de bnietqui quesentiand \n']
['bdxalodeb. 43\xe2\x80\x89Per Jes\xc3\xbas gunabeeny \n', 'dec qu\xc9\xa8t tu chag\xc3\xbcen\xc3\xa9tideb diidx \n', 'pur ni gucqui, ne gunabeezacny \n', 'ideeddeb xi iquiiny dxapeenqui.\n']
['San Marcos\xe2\x80\x875 ,\xe2\x80\x87 6\n']
['6  Chiyru bdiia Jes\xc3\xbas nezqui \n', 'par biecquiny ladxny cun de \n']
['xp\xc9\xa8nny. 2\xe2\x80\x89Chi bdz\xc9\xa8ny dxi ni rzilaaz \n', 'bniety, ax guzulo caseedny de \n', 'bniety l\xc3\xa1ani yudoo. Ne irate de ni \n', 'cacuadiagqui rdxalodeb ne rniideb:\n', '\xe2\x80\x94\xc2\xbfCal\xc3\xad bseed bnietqu\xc9\xa8 irate \n', 'de cosqu\xc9\xa8? Ne, \xc2\xbft\xc3\xba bguaad laab \n', 'gueln\xc3\xa1n ni napb\xc9\xa8 ne de milagr\xc9\xa8 ni \n']
['runb\xc9\xa8? 3\xe2\x80\x89\xc2\xbfTa gati laab\xc9\xa8y carpinter, \n', 'llingaan Mar\xc3\xada chiy de betsb\xc9\xa8y \n', 'Jacob, Gus\xc3\xa9, Judas ne Sim\xc3\xb3ny? Ne, \n', '\xc2\xbfta gati lo gu\xc9\xa8dxr\xc3\xa9 rbez de bzaanb\xc9\xa8?\n', 'Parzi qu\xc9\xa8t niuntideb cuend Jes\xc3\xbas. \n']
['4\xe2\x80\x89Per laany raipny laadeb:\n', '\xe2\x80\x94Iranezte r\xc3\xa1p bniety didxdoo \n', 'tuby profet. Per ladxb\xc9\xa8 qu\xc9\xa8t tu r\xc3\xa1pti \n', 'didxdoo laab, nicl\xc9\xa8 lizb\xc9\xa8 ne nicl\xc9\xa8za \n', 'de xfamilb\xc9\xa8 qu\xc9\xa8t r\xc3\xa1p didxdoo laab.\n']
['5\xe2\x80\x89Chiy qu\xc9\xa8t g\xc3\xbceleeti niun \n', 'Jes\xc3\xbas zieny de milagr\xc9\xa8 ladxny. \n', 'Bzubnaatisny quia tuby tiop bniety \n']
['racx\xc3\xba ax bsiacny laadeb. 6\xe2\x80\x89Per \n', 'bdxalony pur ni qu\xc9\xa8t reldilaazti \n', 'de bniety ladxny laany. Chiyru \n', 'z\xc3\xa9gacny de gu\xc9\xa8dx ni n\xc3\xa1 gax nezqui \n', 'par bseedny de bniety.\n']
['7\xe2\x80\x89Ax gur\xc9\xa8dxny irate ts\xc9\xa8btiop de \n', 'xp\xc9\xa8nny, guzulo bxiaaldny tiopga \n', 'pur tiopgadeb. Ne bdeedny laadeb \n', 'guelrnabee par cu\xc3\xa9edeb de b\xc9\xa8ndxab \n']
['l\xc3\xa1ani bniety. 8\xe2\x80\x89Chiy gunabeeny laadeb \n', 'qu\xc9\xa8t xi chan\xc3\xa9tideb par nez, nicl\xc9\xa8 \n', 'tuby bols nicl\xc9\xa8 guechtily nicl\xc9\xa8za m\xc9\xa8ly. \n']
['Tubyzi bast\xc3\xb3n n\xc3\xa1 par chan\xc3\xa9deb 9\xe2\x80\x89ne \n', 'xcurachdeb cun tuby cuaazy xabdeb \n']
['ni nacudeb. 10\xe2\x80\x89Chiy raipny laadeb:\n', '\xe2\x80\x94Yuu rut idz\xc9\xa8nt\xc9\xa8, tubyzi ruy \n', 'y\xc3\xa1ant\xc9\xa8 axtqu\xc9\xa8 chi idz\xc9\xa8ny dxi \n']
['San Marcos\xe2\x80\x876\n']
['idiiat gu\xc9\xa8dxqui. 11\xe2\x80\x89Ne belati \n', 'nuu gu\xc9\xa8dx rut qu\xc9\xa8t tu rcaaz laat \n', 'nicl\xc9\xa8za qu\xc9\xa8t rcaazdeb icuadiagdeb \n', 'ni iniit, guldiia ruy. Guldz\xc9\xa8by \n', 'guxuld niit zec tuby seny dec qu\xc9\xa8t \n', 'bcuadiagtideb diidx, te pur nare \n', 'rguixtiia lot dec dxi ni ideed bniety \n', 'cuend Dios, mazrul castiguroo \n', 'y\xc3\xa1lddeb que de bniety Sodoma ne \n', 'Gomorra.\n']
['12\xe2\x80\x89Chiyru bdiiadeb rguixteedeb lo \n', 'de bniety dec n\xc3\xa1 par yialaazdeb pur \n']
['de xtulddeb. 13\xe2\x80\x89Ne gul\xc3\xa9ezadeb zieny \n', 'b\xc9\xa8ndxab l\xc3\xa1ani de bniety, ne ziyza \n', 'zieny de bniety racx\xc3\xba gudaaibdeb \n', 's\xc9\xa8ty t\xc9\xa8\xc9\xa8xni ax bsiacdeb laadeb.\n']
['14\xe2\x80\x89Chi bindiag rey Herodes pur \n', 'Jes\xc3\xbas pur ni iranezte abr\xc9\xa8\xc9\xa8ch diidx \n', 'pur laany, chiy gunii Herodes:\n', '\xe2\x80\x94Juany Bautistdxay agub\xc3\xa1ny \n', 'stuby ninguila napb\xc9\xa8 guelrnabee \n', 'runb\xc9\xa8 de milagr\xc9\xa8.\n']
['15\xe2\x80\x89Per stuudxdeb rnii:\n', '\xe2\x80\x94Profet El\xc3\xadasiy.\n', 'Chiy stuudxdeb ax rniiza:\n', '\xe2\x80\x94Tuby profet saa de profet \n', 'gulalquiy.\n']
['16\xe2\x80\x89Chi bindiag Herodes ziy, chiy \n', 'guniib:\n', '\xe2\x80\x94Juany ni gunabiia gur\xc3\xbau quiani, \n', 'laab\xc9\xa8y agub\xc3\xadi gub\xc3\xa1ny stuby.\n']
['17\xe2\x80\x89Herodes guniib ziy, te pur lagac \n', 'laab gunabeeb bg\xc3\xa1a Juany Bautist \n', 'ax guluub laab l\xc3\xa1ani lizguiib pur \n', 'caus\xc9\xa8 Herod\xc3\xadas. Herod\xc3\xadasqui rac \n', 'chial Liby bets rey Herodes. Per \n', 'Herodes bichnaab Herod\xc3\xadas chial \n']
['betsb\xc9\xa8qui. 18\xe2\x80\x89Ne cun raipy Juany \n', 'Herodes:\n', '\xe2\x80\x94Qu\xc9\xa8t n\xc3\xa1ti g\xc3\xbcen guchnoo lagac \n', 'chial betsu.\n']
['19\xe2\x80\x89Parzi bdxichn\xc3\xa9 Herod\xc3\xadas Juany \n', 'rcaazb\xc9\xa8 niguinx\xc3\xbab laab. Per qu\xc9\xa8t \n']
['releeti 20\xe2\x80\x89te pur Herodes n\xc3\xa1nb\xc9\xa8 dec \n', 'Juany nab\xc3\xa1nyb\xc9\xa8 nania ne runb\xc9\xa8 \n', 'zec ni ri\xc3\xa1ld, ax rdxiby Herodes \n', 'Juany. Ningui, qu\xc9\xa8t bsaantib xi \n', 'niunn\xc3\xa9 Herod\xc3\xadas Juany. Ne masqu\xc9\xa8 \n', 'qu\xc9\xa8t gucbezaacti Herodes de ni \n', 'rnii Juany, per la bdxulaazb\xc9\xa8 de ni \n']
['guniib. 21\xe2\x80\x89Per chi bdz\xc9\xa8ny dxi guu \n', 'nez g\xc3\xban Herod\xc3\xadas zec ni rcaazb\xc9\xa8, \n', 'chiy guc l\xc3\xa1 rey Herodes. Ax baanb\xc9\xa8 \n', 'tuby lan\xc3\xad par bdeedb\xc9\xa8 tuby comid \n', 'de jefy cun de comandant cun \n']
['iraru de b\xc9\xa8nroo xte Galilea. 22\xe2\x80\x89Chiy \n', 'biiu llindxaap Herod\xc3\xadas rut cayac \n', 'lan\xc3\xadqui ax byaab. Parzi rey Herodes \n', 'cun irate de xpioosb\xc9\xa8 quesentiand \n', 'bdxulaazdeb zec ni byaa dxaapqui. \n', 'Chiy raipy reyqui laab:\n', '\xe2\x80\x94Gunaab ni rcaaztiziu, nare \n', 'in\xc9\xa8\xc9\xa8dxani li\xc3\xba.\n']
['23\xe2\x80\x89Ax baany rey Herodes jurar \n', 'ideedb\xc9\xa8 ni inaabtisb\xc9\xa8, masqu\xc9\xa8 iruldti \n']
['zecti ni rnabeeb. 24\xe2\x80\x89Chiy dxaapqui \n', 'bdiiab detsqui gunabdiidxb\xc9\xa8 xnanb\xc9\xa8:\n', '\xe2\x80\x94\xc2\xbfXi inaaba?\n', 'Ax gunii xnanb\xc9\xa8 Herod\xc3\xadas:\n', '\xe2\x80\x94Gunaab quia Juany Bautist.\n']
['25\xe2\x80\x89As biiu dxaapqui stuby axt rut \n', 'zub rey ax guniib:\n', '\xe2\x80\x94Rcaaza dec angare in\xc9\xa8\xc9\xa8dxbiu \n', 'nare quia Juany Bautist lo tuby \n', 'plad.\n']
['26\xe2\x80\x89Parzi quesentiand nalas guzac \n', 'rey Herodes. Per cun abaanb\xc9\xa8 jurar \n', 'nez lo irate de bioos ni rbezn\xc3\xa9b ax \n', 'qu\xc9\xa8t xo niuntib negar ni gunaab \n']
['dxaapqui. 27\xe2\x80\x89Ax gunabee Herodes \n', 'tuby suldad par chac\xc3\xa1ab quia Juany \n']
['Bautist. 28\xe2\x80\x89Chiyru g\xc3\xbce suldadqui \n', 'l\xc3\xa1ani lizguiib, btiiub quia Juany \n', 'Bautist g\xc3\xbcen\xc3\xa9bni lo tuby plad \n', 'bdeedb\xc9\xa8ni dxaapqui. Chiy dxaapqui \n', 'ax bdeedb\xc9\xa8ni xnanb\xc9\xa8 Herod\xc3\xadas.\n']
['29\xe2\x80\x89Chi gucbee de xp\xc9\xa8ny Juany \n', 'Bautist dec agutyb\xc9\xa8 ax g\xc3\xbcelliideb \n', 'laab par g\xc3\xbcecuaatsdeb laab.\n']
['30\xe2\x80\x89Deni biecqui de xp\xc9\xa8ny Jes\xc3\xbas \n', 'gudixteedeb lony irate de ni \n']
['abaandeb ne ni bliuudeb. 31\xe2\x80\x89Chiy \n', 'raipy Jes\xc3\xbas laadeb:\n', '\xe2\x80\x94Gultaa, gultoo nez rut qu\xc9\xa8t tu \n', 'nuuti te izilaazn\xc9\xa8 duudx.\n', 'Guniiny ziy te pur la zieny \n', 'de bniety zezeed, axt nicl\xc9\xa8 par \n']
['iquiindeb qu\xc9\xa8t xoti. 32\xe2\x80\x89Chiyru z\xc3\xa9 \n', 'Jes\xc3\xbas cun de xp\xc9\xa8nny l\xc3\xa1ani tuby \n', 'barcu par nez rut qu\xc9\xa8t tu nuuti. \n']
['33\xe2\x80\x89Per zieny de ni gun\xc3\xa1 chi z\xc3\xa9deb \n', 'ax bambeedeb laadeb parzi irate \n', 'de gu\xc9\xa8dx ni n\xc3\xa1 nezqui bdialluuin \n', 'bniety, chiy nidooldeb bdz\xc9\xa8ndeb \n']
['rut z\xc3\xa9 Jes\xc3\xbas cun de xp\xc9\xa8nny. 34\xe2\x80\x89Deni \n', 'bdiia Jes\xc3\xbas l\xc3\xa1ani barcuqui, gun\xc3\xa1ny \n', 'bniety guilli\xc3\xba ni ri ruy ax bg\xc3\xa1ny \n', 'laadeb pur ni zuguaadeb zecpacza \n', 'de ll\xc3\xadily ni qu\xc9\xa8ty xpastorni. Chiyru \n', 'guzulo bseedny laadeb, zienzi ni \n']
['bseedny laadeb. 35\xe2\x80\x89Chi guc gudxi, \n', 'chiy gubii de xp\xc9\xa8nny raipdeb laany:\n', '\xe2\x80\x94Agudxini ne qu\xc9\xa8t tu rbezti \n']
['nezqu\xc9\xa8. 36\xe2\x80\x89Gutsbiu de bnietqu\xc9\xa8 aguld \n', 'chiadeb te par chiadeb de ranch, o \n', 'de gu\xc9\xa8dxza ni n\xc3\xa1 gax nezqu\xc9\xa8 par \n', 'chasiideb xirullzi iquiindeb.\n']
['37\xe2\x80\x89Per Jes\xc3\xbas raipy laadeb:\n', '\xe2\x80\x94Laat guldeed ni iquiindeb.\n', 'Chiy guniideb:\n', '\xe2\x80\x94Per, \xc2\xbfta chosiin tiop gayuaa \n', 'denari guechtily par ideedn\xc9\xa8 ni \n', 'iquiindeb?\n']
['38\xe2\x80\x89Ax gunii Jes\xc3\xbas:\n']
['San Marcos\xe2\x80\x876\n', '\xe2\x80\x94\xc2\xbfB\xc3\xa9ld guechtily caat? Gulguiaa \n', 'd\xc3\xban.\n', 'Chi gucbeedeb ax raipdeb laany:\n', '\xe2\x80\x94Gaay guechtily cun tiop beld.\n']
['39\xe2\x80\x89Chiyru gunabee Jes\xc3\xbas cue de \n', 'bniety lat, lat lo guillagaa.\n']
['40\xe2\x80\x89Chiy gurideb ziy, nuu lat guzub \n', 'tuby gayuaadeb nuuza lat guzub \n']
['cincuentdeb. 41\xe2\x80\x89Chiyru cu\xc3\xa1a Jes\xc3\xbas \n', 'gaay guechtilqui cun iropte beldqui. \n', 'Chiy bguiaany nez llayabaa \n', 'bdeedny gracy Dios ax bllullny de \n', 'guechtilqui bdeedny de xp\xc9\xa8nny \n', 'par quiizdebni lo irate de bnietqui, \n', 'ne gudiizzacny iropte de beldqui \n']
['lo iratedeb. 42\xe2\x80\x89Iratedeb bquiindeb \n']
['axt bialdeb 43\xe2\x80\x89ne bcharuldeb dz\xc9\xa8 \n', 'ts\xc9\xa8btiop dxumy de guechtily ld\xc3\xa1y \n']
['ne de beld ni biian. 44\xe2\x80\x89Lo de bniety \n', 'ni bquiinqui guu zecti gaay mily \n', 'bniety nguiu.\n']
['45\xe2\x80\x89Chiyru gunabee Jes\xc3\xbas de \n', 'xp\xc9\xa8nny yiiudeb l\xc3\xa1ani barcu te \n', 'teedgadeb lo nis par idz\xc9\xa8ndeb gu\xc9\xa8dx \n', 'Betsaida lalzi ni gaipny de bnietqui \n']
['dec az\xc3\xa9ny. 46\xe2\x80\x89Chi bialo gudixteeny \n', 'lo de bnietqui, z\xc3\xa9gacny l\xc3\xa1ani dany \n']
['zenaabny lo Dios. 47\xe2\x80\x89Chiy deni biiu \n', 'guxin, abarcuqui az\xc3\xa9 glay nisqui ne \n', 'Jes\xc3\xbas zeczi zuguaany tubyziny l\xc3\xa1ani \n']
['danyqui. 48\xe2\x80\x89Chiguld gun\xc3\xa1ny laadeb, \n', 'abdxadeb casadeb barcuqui, pur ni \n', 'rchalodeb bi. Ax acuayziy zebinuu \n', 'Jes\xc3\xbas laadeb rzany lo nisqui baanny \n']
['zec ni nideed. 49\xe2\x80\x89Chiy chi gun\xc3\xa1deb \n', 'laany rzany lo nisqui baandeb \n', 'xgab dec tuby fantasm\xc9\xa8y parzi \n']
['gur\xc9\xa8xtiadeb, 50\xe2\x80\x89iratedeb gun\xc3\xa1deb \n', 'laany ax bdxibdeb. Per as gunin\xc3\xa9ny \n', 'laadeb, raipny laadeb:\n']
['San Marcos\xe2\x80\x876 ,\xe2\x80\x87 7\n', '\xe2\x80\x94\xc2\xa1Gulc\xc3\xa1a valor! \xc2\xa1Nareniy, qu\xc9\xa8t \n', 'rdxibt\xc9\xa8!\n']
['51\xe2\x80\x89Chiyru biiuny l\xc3\xa1ani barcuqui \n', 'ax gulezac biqui parzi quesentiand \n']
['bdxalodeb 52\xe2\x80\x89te pur nicl\xc9\xa8 qu\xc9\xa8t \n', 'baandeb xgab pur milagr\xc9\xa8 ni \n', 'baanny chi gudiizny de guechtily, \n', 'pur ni zeczi nacay xquelriendeb par \n', 'ziy.\n']
['53\xe2\x80\x89Chiyru gudeeddeb lo nisqui \n', 'par bdz\xc9\xa8ndeb nez Genesaret rut \n', 'bldiibdeb barcu xtendeb ruxchu \n']
['nis. 54\xe2\x80\x89Ne horac ni bdiiadeb l\xc3\xa1ani \n', 'barcuqui, bambee de bniety Jes\xc3\xbas \n']
['55\xe2\x80\x89ax g\xc3\xbcetixteedeb iduibte nezqui. \n', 'Parzi guzulo ren\xc3\xa9 de bniety de \n', 'bniety racx\xc3\xba lo daa, rut n\xc3\xa1ndeb \n']
['zuguaa Jes\xc3\xbas. 56\xe2\x80\x89Ne nez ruttisy \n', 'z\xc3\xa9ny, zecl\xc9\xa8 de gu\xc9\xa8dx o de ciuda o de \n', 'ranchza rguixdeb de bniety racx\xc3\xba \n', 'nez rut teedny. Ax rguiin rnaabdeb \n', 'lony isaanny iguaalddeb masiuza \n', 'punt xabny, ne irate de ni bguaald \n', 'xabny biacdeb.\n']
['7  De fariseu cun de maistr\xc9\xa8 ni \n', 'n\xc3\xa1n ley de ni z\xc3\xa1 Jerusal\xc3\xa9n, \n', 'g\xc3\xbcebiideb rut zuguaa Jes\xc3\xbas. \n']
['2\xe2\x80\x89Chiy chi gun\xc3\xa1deb dec nuu de \n', 'xp\xc9\xa8ny Jes\xc3\xbas bquiindeb ne qu\xc9\xa8t \n', 'gudibynaatideb zec ni n\xc3\xa1 costumbr\xc9\xa8 \n', 'xte de maistr\xc9\xa8qui, ax guniy\xc3\xa1deb \n']
['laadeb. 3\xe2\x80\x89Te pur de fariseu ne \n', 'irateru de bniety Israel zanalddeb \n', 'de costumbr\xc9\xa8 xte de bniety gulal \n', 'xtendeb dec qu\xc9\xa8t iquiintideb anste \n']
['quibynaadeb zienzi g\xc3\xbcelt. 4\xe2\x80\x89Ziyza \n', 'chi riecquideb redeb lo guee, qu\xc9\xa8t \n', 'rquiintideb anste chaady naadeb \n', 'zecpac ni n\xc3\xa1 costumbr\xc9\xa8. Ne zienziru \n', 'de costumbr\xc9\xa8 ni zenuudeb, xa xquel \n', 'quiibydeb de vas, de camplory, de \n', 'trast guiib ne axt n\xc3\xa9ru de luun \n']
['xtendeb. 5\xe2\x80\x89Pur ningui de fariseu cun \n', 'de maistr\xc9\xa8qui gunabdiidxdeb Jes\xc3\xbas:\n', '\xe2\x80\x94\xc2\xbfX\xc3\xadnii qu\xc9\xa8t zenuu de xp\xc9\xa8nbiu \n', 'costumbr\xc9\xa8 ni bs\xc3\xa1an de to xp\xc9\xa8ngul \n', 'gulaln\xc9\xa8? \xc2\xbfX\xc3\xadnii rquiindeb sin qu\xc9\xa8t \n', 'rguibynaatideb zecpac ni rquiiny \n', 'g\xc3\xbandeb?\n']
['6\xe2\x80\x89Chiy raipy Jes\xc3\xbas laadeb:\n', '\xe2\x80\x94Runzit dec nab\xc3\xa1nyt\xc9\xa8 xnezni. \n', 'Didxld\xc3\xadqu\xc9\xa8y ni gunii profet Isa\xc3\xadas \n', 'pur laat chi bcuaab:\n', 'De bnietr\xc3\xa9 de diidxzi rtodeb nare,\n', 'per nicl\xc9\xa8 dudxiin qu\xc9\xa8t rtotideb \n', 'nare dibyquia dibylaazdeb.\n']
['  7 X\xc3\xadteete zeloti ni rtodeb nare\n', 'rguichlaaz b\xc9\xa8ngu\xc9\xa8chliu.\n', 'pur ni rseeddeb bniety p\xc3\xbarzi ni \n']
['8\xe2\x80\x89Anre laat rs\xc3\xa1ant\xc9\xa8 xtiidx Dios tuby \n', 'lad par chanaldt\xc9\xa8 de costumbr\xc9\xa8 xte \n', 'b\xc9\xa8ngu\xc9\xa8chliu, zecl\xc9\xa8 xa xquel quiibyt\xc9\xa8 \n', 'de camplory, de vas ne irateru saa \n', 'de cosqui.\n']
['9\xe2\x80\x89Ziyza raipy Jes\xc3\xbas laadeb:\n', '\xe2\x80\x94Par qu\xc9\xa8t nitlo de xcostumbr\xc9\xa8t \n', 'ax rs\xc3\xa1ant\xc9\xa8 xtiidx Dios tuby lad. \n']
['10\xe2\x80\x89Ne Mois\xc3\xa9s guniib: \xe2\x80\x9cG\xc3\xbap didxdoo \n', 'xtadu cun xnanu\xe2\x80\x9d, ne \xe2\x80\x9cElqu\xc9\xa8 ni \n', 'cud\xc3\xa9 xtadni o xnanni, n\xc3\xa1 par \n']
['gatyb\xc9\xa8.\xe2\x80\x9d 11\xe2\x80\x89Per laat rniit dec zelee \n', 'gaipy bniety xtadni o xnanni: \xe2\x80\x9cQu\xc9\xa8t \n', 'chaleeti gacn\xc3\xada laaguibt\xc9\xa8, te pur \n', 'irate ni napa n\xc3\xa1 Corb\xc3\xa1n\xe2\x80\x9d (Corb\xc3\xa1n \n']
['zelo ni a n\xc3\xa1 par Dios). 12\xe2\x80\x89Ax rniit \n', 'dec ni inii ziy, aqu\xc9\xa8t chaleeti \n']
['gacn\xc3\xa9b xtadb\xc9\xa8 o xnanb\xc9\xa8. 13\xe2\x80\x89Ziy xquel \n', 'rbelaazt\xc9\xa8 xtiidx Dios pur zanaldt\xc9\xa8 \n', 'de costumbr\xc9\xa8 ni rseedt\xc9\xa8 iraru de \n', 'saat ne zienziru saa de cosqu\xc9\xa8 runt\xc9\xa8.\n']
['14\xe2\x80\x89Chiyru gur\xc9\xa8dx Jes\xc3\xbas de bniety \n', 'ax guniiny:\n', '\xe2\x80\x94Gulcuadiag ne gulgacbee ni \n']
['iniia laat. 15\xe2\x80\x89Gati ni rquiinti bniety \n', 'n\xc3\xa1 ni run n\xc3\xa1 bniety b\xc9\xa8nduld sino \n', 'que pur ni rdiia ruu bniety o ni \n', 'runza bniety, niy n\xc3\xa1 ni run n\xc3\xa1 \n']
['bniety b\xc9\xa8nduld. 16\xe2\x80\x89Ni rcaaz chan\xc3\xa9 \n', 'cuend de diidxqu\xc9\xa8, gulcuadiagni.\n']
['17\xe2\x80\x89Chi bs\xc3\xa1an Jes\xc3\xbas de bnietqui, \n', 'deni biiuny laniuu ax gunabdiidx \n', 'de xp\xc9\xa8nny laany xi zelo ni guniiny. \n']
['18\xe2\x80\x89Chiy raipny laadeb:\n', '\xe2\x80\x94\xc2\xbfTa n\xc3\xa9za laat qu\xc9\xa8t racbeet ni \n', 'caniia? \xc2\xbfTa qu\xc9\xa8t g\xc3\xa1nt\xc9\xa8 dec gati ni \n', 'rquiinti bniety n\xc3\xa1 ni run n\xc3\xa1 bniety \n']
['b\xc9\xa8nduld, 19\xe2\x80\x89te pur ni rquiiny bniety \n', 'qu\xc9\xa8t riabtini l\xc3\xa1ani lazdoob sino que \n', 'l\xc3\xa1anb\xc9\xa8y riabni chiyru rdiiani?\n', 'Ziy xquel gudixtee Jes\xc3\xbas dec qu\xc9\xa8t \n', 'n\xc3\xa1ti bniety b\xc9\xa8nduld pur caus\xc9\xa8zi \n']
['comid ni iquiinb\xc9\xa8. 20\xe2\x80\x89Ax raipny \n', 'laadeb:\n', '\xe2\x80\x94Pur caus\xc9\xa8 ni rdiia ruu bniety \n', 'o ni runza bniety ningui run, \n']
['run bniety duld. 21\xe2\x80\x89Te pur l\xc3\xa1ani \n', 'quia bniety z\xc3\xa9ed iralote de mal \n', 'xgab, gu\xc3\xa9l ib\xc3\xa1nydxab cun de \n', 'saani, guelrbaan, guelrguinxusaa, \n']
['22\xe2\x80\x89guelr\xc3\xa1p stuby nguiu o stuby \n', 'gunaa, guelrzebylaaz xixte bniety, \n', 'guelrun de mal, guelrun engany, \n', 'guelr\xc3\xa1p de vicy, guelracnalaaz, \n', 'guelruee dix\xc3\xba, guelnaroo, ne \n', 'guelrun iraloizru de ni qu\xc9\xa8t illi\xc3\xba. \n']
['23\xe2\x80\x89Irate de cos malr\xc3\xa9 z\xc3\xa9ed l\xc3\xa1ani quia \n', 'bniety ax ninguidey run, run bniety \n', 'duld.\n']
['24\xe2\x80\x89Deni bza Jes\xc3\xbas ruy ax z\xc3\xa9gacny \n', 'nez Tiro ne Sid\xc3\xb3n, chiy biiuny tuby \n', 'yuu te pur qu\xc9\xa8t rcaaztiny tu niacbee \n', 'zuguaany ruy. Per qu\xc9\xa8t nialeeti \n']
['nicuatslony. 25\xe2\x80\x89Te pur gucbeegac \n']
['San Marcos\xe2\x80\x877\n', 'xnan tuby dxapeen, ne dxapeenqui \n', 'nuu tuby b\xc9\xa8ndxab l\xc3\xa1anby. Ax g\xc3\xbce \n', 'xnanby rut zuguaa Jes\xc3\xbas guzullibb\xc9\xa8 \n']
['lony. 26\xe2\x80\x89Ne gati bniety Israelti laab \n', 'sino que bniety Sirofenicia laab. \n', 'Chiy baanlasb\xc9\xa8 lo Jes\xc3\xbas cu\xc3\xa9eny \n', 'b\xc9\xa8ndxabqui l\xc3\xa1ani llindxapeenb\xc9\xa8. \n']
['27\xe2\x80\x89Per Jes\xc3\xbas raipny laab:\n', '\xe2\x80\x94Bsaan iquiinllga de bniiny, \n', 'te qu\xc9\xa8t n\xc3\xa1ti g\xc3\xbcen idz\xc9\xa8c\xc3\xa1 bniety \n', 'guechtily lo lliinni par ideedb\xc9\xa8ni de \n', 'beecu.\n']
['28\xe2\x80\x89Chiy ax cuaibb\xc9\xa8:\n', '\xe2\x80\x94Guld\xc3\xadcbiu, Dad, per de beecu \n', 'ropacdem de guechtily biu xte de \n', 'bniiny chi riabni nigu\xc3\xa9t m\xc9\xa8lly.\n']
['29\xe2\x80\x89Chiyru raipy Jes\xc3\xbas laab:\n', '\xe2\x80\x94G\xc3\xbcenqu\xc9\xa8 guniiu. Azelee yiuu, \n', 'abdiia b\xc9\xa8ndxabqui l\xc3\xa1ani llindxaapu.\n']
['30\xe2\x80\x89Chiy chi bdz\xc9\xa8nb\xc9\xa8 lizb\xc9\xa8, \n', 'allindxapeenb\xc9\xa8qui n\xc3\xa1gaa, per abdiia \n', 'b\xc9\xa8ndxabqui l\xc3\xa1anby.\n']
['31\xe2\x80\x89Jes\xc3\xbas gub\xc3\xadi bdiiany nez Tiro, ax \n', 'gudeedny nez Sid\xc3\xb3n ne de gu\xc9\xa8dx \n', 'xte Dec\xc3\xa1polis ax bdz\xc9\xa8nny ruu nis \n']
['xte Galilea. 32\xe2\x80\x89Ruy g\xc3\xbcen\xc3\xa9 de bniety \n', 'tuby bniety nguiu ni n\xc3\xa1 cuaat \n', 'ne qu\xc9\xa8tza ruezaactib diidx, chiy \n', 'gunaabdeb lony izubnaany quiab. \n']
['33\xe2\x80\x89Chiyru g\xc3\xbcen\xc3\xa9 Jes\xc3\xbas bnietqui tuby \n', 'lad ax bzeeny xcuanaany iropte \n', 'l\xc3\xa1ani diagb\xc9\xa8 ne bguaaldny ludxb\xc9\xa8 \n']
['cun x\xc9\xa8\xcc\x81nny. 34\xe2\x80\x89Chiy bguiaany nez \n', 'llayabaa bgalaazny ax guniiny:\n', '\xe2\x80\x94\xc2\xa1Efata! \xe2\x80\x94zelo diidxqui: \xc2\xa1Bllal!\n']
['35\xe2\x80\x89H\xc3\xb3racqui bllal de diag bnietqui \n', 'ne gub\xc3\xa1ny ludxb\xc9\xa8, ax gu\xc3\xadllyguilliu \n']
['guzulo rueeb diidx. 36\xe2\x80\x89Chiy raipy \n', 'Jes\xc3\xbas de bnietqui dec qu\xc9\xa8t tu \n', 'chag\xc3\xbcen\xc3\xa9tideb diidx pur ni gucqui. \n', 'Per caniilny ziy laadeb mazrul \n']
['reg\xc3\xbceedeb\xc9\xa8y. 37\xe2\x80\x89Quesentiand \n', 'rdxalodeb, rniideb:\n']
['San Marcos\xe2\x80\x877 ,\xe2\x80\x87 8\n', '\xe2\x80\x94G\xc3\xbcen n\xc3\xa1 irate de ni runny, axt \n', 'de cuaat runny rindiag ne de g\xc3\xbap \n', 'relee ruee diidx.\n']
['8  Guu tuby dxi, bdxasaa zieny \n', 'bniety ne qu\xc9\xa8t caatideb xi \n', 'iquiindeb. Chiy gur\xc9\xa8dx Jes\xc3\xbas de \n', 'xp\xc9\xa8nny ax raipny laadeb:\n']
['2\xe2\x80\x89\xe2\x80\x94Rg\xc3\xa1czaca de bnietqu\xc9\xa8 te pur \n', 'aguc chon dxi zuguan\xc3\xa9deb nare ne \n']
['qu\xc9\xa8t caatideb xi iquiindeb. 3\xe2\x80\x89Anre \n', 'belza ixiaaldadeb gu\xc3\xadadeb lizdeb \n', 'sin qu\xc9\xa8t iquiintideb, ziabxcaydxadeb \n', 'nez cun nuudeb zit z\xc3\xa9eddeb.\n']
['4\xe2\x80\x89Chiy gunii de xp\xc9\xa8nny:\n', '\xe2\x80\x94Per, \xc2\xbfcal\xc3\xad idxial ni iquiindeb ne \n', 'nezqu\xc9\xa8 ruteete rbezti nezqu\xc9\xa8?\n']
['5\xe2\x80\x89Jes\xc3\xbas gunabdiidxny laadeb:\n', '\xe2\x80\x94\xc2\xbfB\xc3\xa9ld guechtily caat?\n', 'Ax guniideb:\n', '\xe2\x80\x94Gadzni.\n']
['6\xe2\x80\x89Chiy gunabee Jes\xc3\xbas guri irate \n', 'de bnietqui lo yiu. Chiyru cu\xc3\xa1any \n', 'gadz guechtilqui, bdeedny gracy \n', 'Dios. Ax bllullny de guechtilqui \n', 'bdeedny de xp\xc9\xa8nny par gudiizdebni \n']
['lo de bnietqui. 7\xe2\x80\x89Ziyza caazadeb \n', 'tuby tiop beld bichiin ax bdeedza \n', 'Jes\xc3\xbas gracy Dios, chiyru gunabeeny \n', 'par gudiizdebni lo de bniety. \n']
['8\xe2\x80\x89Iratedeb bquiindeb axt bialdeb, \n', 'bcharuldeb dz\xc9\xa8 gadz dxumy de beld \n']
['ne de guechtily ld\xc3\xa1y ni biian. 9\xe2\x80\x89De \n', 'ni bquiinqui zecti tap mily bniety \n', 'n\xc3\xa1deb. Chiyru raipy Jes\xc3\xbas laadeb \n']
['azaa. 10\xe2\x80\x89Ax biiuny l\xc3\xa1ani tuby barcu \n', 'cun de xp\xc9\xa8nny par z\xc3\xa9deb nez rut l\xc3\xa1 \n', 'Dalmanuta.\n']
['11\xe2\x80\x89Chiy ruy bdz\xc9\xa8ny de fariseu, \n', 'guzulo cachan\xc3\xa9deb Jes\xc3\xbas lo diidx, \n', 'ne par g\xc3\xbandeb prueb laany ax \n', 'gunaabdeb g\xc3\xbanny tuby milagr\xc9\xa8 \n', 'zec tuby seny dec pur Dios z\xc3\xa9edny. \n']
['12\xe2\x80\x89Jes\xc3\xbas ax bgalaazny chiy guniiny:\n', '\xe2\x80\x94\xc2\xbfX\xc3\xadnii rcaazt\xc9\xa8 g\xc3\xbana tuby \n', 'milagr\xc9\xa8? Nare rguixtiia lot dec qu\xc9\xa8t \n', 'xi milagr\xc9\xa8ti iliuua laat.\n']
['13\xe2\x80\x89Chiyru bs\xc3\xa1anny laadeb, gub\xc3\xadi \n', 'biiuny l\xc3\xa1ani barcu cun de xp\xc9\xa8nny \n', 'par z\xc3\xa9deb stuby lad dets nisqui.\n']
['14\xe2\x80\x89De xp\xc9\xa8ny Jes\xc3\xbas bianlaazdeb \n', 'nian\xc3\xa9deb ni iquiindeb, tubyzi \n', 'guechtily z\xc3\xa9nedeb l\xc3\xa1ani barcuqui. \n']
['15\xe2\x80\x89Parzi chi raipny laadeb:\n', '\xe2\x80\x94Gulcualo cun levadur xte de \n', 'fariseu ne xte rey Herodes.\n']
['16\xe2\x80\x89Chiy guzulo raipdeb de saadeb:\n', '\xe2\x80\x94Laany guniiny dunn\xc9\xa8 ziy pur ni \n', 'qu\xc9\xa8t caatin guechtily.\n']
['17\xe2\x80\x89Jes\xc3\xbas gucbeeny xi caniideb as \n', 'raipny laadeb:\n', '\xe2\x80\x94\xc2\xbfX\xc3\xadnii rniit dec qu\xc9\xa8t caat \n', 'guechtily? \xc2\xbfTa axtan gady yalo \n', 'gacbeet? \xc2\xbfTa x\xc3\xadteetepacza qu\xc9\xa8t \n']
['racbeetit? 18\xe2\x80\x89Nuu bslot per lazuza \n', 'qu\xc9\xa8t rianlotit ne nuuza diagt\xc9\xa8, per \n', 'lazuza qu\xc9\xa8t rindiagtit. \xc2\xbfTa qu\xc9\xa8t \n']
['renelaazt\xc9\xa8 19\xe2\x80\x89chi gudiizia gaay \n', 'guechtily lo gaay mily bniety? Chiy, \n', '\xc2\xbfsb\xc3\xa9ld dxumyll\xc9\xa8 ni biianqui bteet?\n', 'Laadeb cuaibdeb:\n', '\xe2\x80\x94Ts\xc9\xa8btiopni.\n']
['20\xe2\x80\x89Chiy raipy Jes\xc3\xbas laadeb:\n', '\xe2\x80\x94Ne chi gudiizia gadz guechtily \n', 'lo tap mily bniety, \xc2\xbfb\xc3\xa9ld dxumyll\xc9\xa8 \n', 'bchat de ni bteet?\n', 'Laadeb cuaibdeb:\n', '\xe2\x80\x94Gadz dxumni.\n']
['21\xe2\x80\x89Chiyru raipny laadeb:\n', '\xe2\x80\x94Anre, \xc2\xbfta zeczi ruut guelrsaa \n', 'pur bianlaazt\xc9\xa8 guechtily?\n']
['22\xe2\x80\x89Chi bdz\xc9\xa8nn\xc3\xa9 Jes\xc3\xbas de xp\xc9\xa8nny \n', 'gu\xc9\xa8dx Betsaida, chiy tuby bniety \n', 'nguiu ni n\xc3\xa1 ciagu, g\xc3\xbcen\xc3\xa9 de bniety \n', 'laab rut zuguaa Jes\xc3\xbas, raipdeb \n']
['laany iguaaldny laab. 23\xe2\x80\x89Chiyru \n', 'gunaaz Jes\xc3\xbas naa ciaguqui, \n', 'g\xc3\xbcen\xc3\xa9ny laab ruxchu gu\xc9\xa8dxqui. \n', 'Ax gudaaibny x\xc9\xa8\xcc\x81nny de ruu bslob \n', 'ne bzubnaany de ruu bslob. Chiy \n', 'gunabdiidxny laab la nuu xi rianlob. \n']
['24\xe2\x80\x89Ciaguqui guzulo rianlob ax \n', 'guniib:\n', '\xe2\x80\x94Rianluaa caza de bniety, per \n', 'lazu de yag rianluaadeb.\n']
['25\xe2\x80\x89Chiyru bzubnaa Jes\xc3\xbas de ruu \n', 'bslob stuby. Raipny laab \xc3\xadguiab \n', 'tubyzi lat ax guzulo rianlozaacb\xc9\xa8, \n', 'nieeny, nieeny guzulo rianlob. \n']
['26\xe2\x80\x89Chiyru gunabee Jes\xc3\xbas laab gu\xc3\xadab \n', 'lizb\xc9\xa8, raipny laab:\n', '\xe2\x80\x94Qu\xc9\xa8t yiiutiu l\xc3\xa1ani gu\xc9\xa8dx nicl\xc9\xa8za \n', 'qu\xc9\xa8t tu g\xc3\xbc\xc3\xa9netiu diidx xa guc \n', 'guzulo rianloo.\n']
['27\xe2\x80\x89Jes\xc3\xbas bdian\xc3\xa9ny de xp\xc9\xa8nny nez \n', 'Galilea ax g\xc3\xbcedeb de gu\xc9\xa8dx ni n\xc3\xa1 \n', 'nez Cesarea de Filipo. Chi z\xc3\xa9deb \n', 'nez, Jes\xc3\xbas gunabdiidxny de xp\xc9\xa8nny:\n', '\xe2\x80\x94\xc2\xbfXi rnii de bniety t\xc3\xba nare?\n']
['28\xe2\x80\x89Ax cuaibdeb:\n', '\xe2\x80\x94Nuudeb rniideb dec laabiu n\xc3\xa1biu \n', 'Juany Bautist. Nuuzadeb rniideb \n', 'laabiu n\xc3\xa1biu profet gulal ni bdial\xc3\xa1 \n', 'El\xc3\xadas. Chiy stuudxdeb rnii dec \n', 'laabiu n\xc3\xa1biu stuby de profet gulal.\n']
['29\xe2\x80\x89Chiyru raipny laadeb:\n', '\xe2\x80\x94Laat, \xc2\xbfxi rniit, t\xc3\xba nare?\n', 'Chiy cuaby Bed:\n', '\xe2\x80\x94Laabiu n\xc3\xa1biu Crist.\n']
['30\xe2\x80\x89Per Jes\xc3\xbas raipny laadeb dec qu\xc9\xa8t \n', 'tu chagaiptideb ziy.\n']
['San Marcos\xe2\x80\x878\n']
['31\xe2\x80\x89Chiyru guzulo caguixteeny lo \n', 'de xp\xc9\xa8nny, raipny laadeb:\n', '\xe2\x80\x94Nare Bniety ni bxiaald Dios, n\xc3\xa1 \n', 'par teda guelzii quesentiand. Qu\xc9\xa8t \n', 'icaazti de gurtisy xte Israel nare \n', 'nicl\xc9\xa8 de bxoz ni rnabee lo de bxoz \n', 'nicl\xc9\xa8za de maistr\xc9\xa8 ni n\xc3\xa1n ley, sino \n', 'que sguinx\xc3\xbadeb naa. Per ni rion dxi, \n', 'sb\xc3\xadi ib\xc3\xa1nia stuby.\n']
['32\xe2\x80\x89Nieeny, nieeny gudixteeny irate \n', 'lodeb. Ax g\xc3\xbcen\xc3\xa9 Bed laany tuby lad, \n']
['raipb\xc9\xa8 laany qu\xc9\xa8tru rniiny ziy. 33\xe2\x80\x89Per \n', 'Jes\xc3\xbas bguiaany lo de xp\xc9\xa8nny ax \n', 'gudildn\xc3\xa9ny Bed, raipny laab:\n', '\xe2\x80\x94\xc2\xa1Quegubic\xc3\xa1 nez luaa, b\xc9\xa8ndxab! \n', 'Te pur gati pur Diosti z\xc3\xa9ed de \n', 'xgab ni runuc sino que xgabzigac \n', 'b\xc9\xa8ngu\xc9\xa8chliung runu.\n']
['34\xe2\x80\x89Chiyru gur\xc9\xa8dx Jes\xc3\xbas de xp\xc9\xa8nny \n', 'cun irate de bniety ni zuguaa ruy \n', 'ax raipny laadeb:\n', '\xe2\x80\x94Belati nuu ni rcaaz gac xp\xc9\xa8nnia, \n', 'qu\xc9\xa8t g\xc3\xbantib zec ni n\xc3\xa1 xgabb\xc9\xa8, \n', 'g\xc3\xbcelaazb\xc9\xa8 guelziitisy ni teedb\xc9\xa8 ne \n']
['sanaldb\xc9\xa8 nare. 35\xe2\x80\x89Te pur elqu\xc9\xa8 ni \n', 'mazru run pur guelnab\xc3\xa1ny ni napb\xc9\xa8 \n', 'lo gu\xc9\xa8chliur\xc3\xa9 zuu chi initb\xc9\xa8ni. Per \n', 'elqu\xc9\xa8 ni gaty pur nare ne pur xtiidx \n', 'Dios, laab zapb\xc9\xa8 guelnab\xc3\xa1ny nez \n']
['lo Dios. 36\xe2\x80\x89X\xc3\xadteete zeloti g\xc3\xban bniety \n', 'gan irate ni nuu lo gu\xc9\xa8chliur\xc3\xa9 ne \n']
['belati canitb\xc9\xa8 laab lo Dios. 37\xe2\x80\x89Te \n', 'pur qu\xc9\xa8t xo siiti bniety guelnab\xc3\xa1ny \n']
['llayabaa. 38\xe2\x80\x89Anre ni itiulon\xc3\xa9 nare \n', 'ne de xtiidxa nez lo de b\xc9\xa8nduld, \n', 'nez lo de ni qu\xc9\xa8t zenuu xnez Dios, \n', 'ziyza nare Bniety ni bxiaald Dios \n', 'stiulon\xc3\xa9zacab chi guelda stuby cun \n', 'guelrnabee xte Xtada ne cun de \n', '\xc3\xa1ngl\xc9\xa8 xtenny.\n']
['San Marcos\xe2\x80\x879\n']
['9  Ziyza raipy Jes\xc3\xbas laadeb:\n', '\xe2\x80\x94Rguixtiia lot dec nuu de ni \n', 'zuguaa ruc, qu\xc9\xa8t gatytideb sin qu\xc9\xa8t \n', 'ini\xc3\xa1deb idz\xc9\xa8ny guelrnabee xte Dios.\n']
['2\xe2\x80\x89Chiguld deni guc xoop dxi, chiy \n', 'g\xc3\xbcen\xc3\xa9 Jes\xc3\xbas Bed, Jacob cun Juany \n', 'quia tuby danyroo, ruy nez lodeb \n']
['ax bchu zec ni n\xc3\xa1ny. 3\xe2\x80\x89De xabny \n', 'quesentiand rcuabch\xc3\xa1a ne nguitsza \n', 'gucni, nicl\xc9\xa8 qu\xc9\xa8t tu rguiibyti \n']
['lady ziy lo gu\xc9\xa8chliur\xc3\xa9. 4\xe2\x80\x89Horqui \n', 'ax gun\xc3\xa1deb El\xc3\xadas cun Mois\xc3\xa9s \n']
['cayuen\xc3\xa9deb Jes\xc3\xbas diidx. 5\xe2\x80\x89Chiy raipy \n', 'Bed Jes\xc3\xbas:\n', '\xe2\x80\x94Maistr\xc9\xa8, \xc2\xa1x\xc3\xadpalza g\xc3\xbcenza n\xc3\xa9 \n', 'dunn\xc9\xa8 zuguaan rur\xc3\xa9n! Te par \n', 'idxann\xc9\xa8 chon ranchiin, tubyni par \n', 'laabiu, stubyni par Mois\xc3\xa9s, chiy \n', 'stubyni par El\xc3\xadas.\n']
['6\xe2\x80\x89Per Bed nicl\xc9\xa8 qu\xc9\xa8t g\xc3\xa1nb\xc9\xa8 xiy \n']
['caniib de tant ni rdxibdeb. 7\xe2\x80\x89Chiy \n', 'horqui biat tuby z\xc3\xa1 bcuaa blda \n', 'quiadeb. Ne l\xc3\xa1ani z\xc3\xa1qui b\xc3\xadeny rsee \n', 'tuby ni gunii:\n', '\xe2\x80\x94Bnietr\xc3\xa9 rac Llingaana ni la \n', 'rcaaza. Gulcuadiag xtiidxb\xc9\xa8.\n']
['8\xe2\x80\x89As bguiaadeb iranezte, per \n', 'aqu\xc9\xa8tru tu zuguan\xc3\xa9ti Jes\xc3\xbas. \n', 'Tubyziny azuguaany ruy.\n']
['9\xe2\x80\x89Chiy deni zedyiatdeb quia \n', 'danyqui, ax raipy Jes\xc3\xbas laadeb \n', 'qu\xc9\xa8t tu g\xc3\xbc\xc3\xa9netideb diidx xte ni \n', 'gun\xc3\xa1deb axtisy chi agub\xc3\xadi gub\xc3\xa1ny \n']
['Bniety ni bxiaald Dios. 10\xe2\x80\x89Parzi \n', 'ax laaizdeb n\xc3\xa1ndeb xi gun\xc3\xa1deb \n', 'ne rnabdidxsaadeb xi zelo ni ib\xc3\xadi \n']
['ib\xc3\xa1nny stuby. 11\xe2\x80\x89Chiy gunabdiidxdeb \n', 'Jes\xc3\xbas:\n', '\xe2\x80\x94\xc2\xbfX\xc3\xadnii rnii de maistr\xc9\xa8 ni n\xc3\xa1n ley \n', 'dec nidoote El\xc3\xadas n\xc3\xa1 par gueed?\n']
['12\xe2\x80\x89Ax raipny laadeb:\n', '\xe2\x80\x94Didxld\xc3\xadqu\xc9\xa8y nidoote El\xc3\xadas gueed \n', 'ne laab cuexnezb\xc9\xa8 irate. Per, \xc2\xbfx\xc3\xadnii \n', 'rnii lo xquiits Dios dec Bniety ni \n', 'bxiaald Dios n\xc3\xa1 par teedb\xc9\xa8 guelzii \n']
['ne qu\xc9\xa8t tu icaazti laab? 13\xe2\x80\x89Rguixtiia \n', 'lot dec El\xc3\xadas abeedb\xc9\xa8 ax bann\xc3\xa9deb \n', 'laab zectisy ni bcaazdeb, zec ni rnii \n', 'lo xquiits Dios n\xc3\xa1 par teedb\xc9\xa8.\n']
['14\xe2\x80\x89Deni biecquideb rut zuguaa \n', 'iraru de xp\xc9\xa8nny ax gun\xc3\xa1deb dec \n', 'zienguilli\xc3\xba de bniety zuguaa ruy. \n', 'Chiy tuby tiop de maistr\xc9\xa8 ni n\xc3\xa1n ley \n', 'cachaadeb lo diidx cun de xp\xc9\xa8ny \n']
['Jes\xc3\xbas. 15\xe2\x80\x89Chi gun\xc3\xa1deb z\xc3\xa9ed Jes\xc3\xbas, \n', 'iratedeb rdxalo ne rlluuinzadeb \n']
['g\xc3\xbcechalodebny. 16\xe2\x80\x89Chiy gunabdiidx \n', 'Jes\xc3\xbas laadeb:\n', '\xe2\x80\x94\xc2\xbfXiy ruen\xc3\xa9tdeb?\n']
['17\xe2\x80\x89Ax cuaby tuby de bniety ni \n', 'zuguaa ruy:\n', '\xe2\x80\x94Maistr\xc9\xa8, rur\xc3\xa9n zedn\xc3\xada llingaana \n', 'pur nuu tuby b\xc9\xa8ndxab l\xc3\xa1anby ax \n']
['abs\xc3\xa1aniy laaby g\xc3\xbap. 18\xe2\x80\x89Ne ruttispac \n', 'zuguaaby rz\xc3\xa1aldiy laaby chi rungui \n', 'l\xc3\xa1anby. Chiy rdiia bts\xc9\xa8\xcc\x81ny nez ruuby \n', 'ne rolaiby chiy digaizy rllungby. \n', 'Azagudiinia lo de xp\xc9\xa8nbiu par \n', 'nib\xc3\xa9edeb b\xc9\xa8ndxabqui l\xc3\xa1anby, per \n', 'qu\xc9\xa8t g\xc3\xbceleeti.\n']
['19\xe2\x80\x89Chiyru cuaby Jes\xc3\xbas:\n', '\xe2\x80\x94\xc2\xa1X\xc3\xadpalza laat niy qu\xc9\xa8t reldilaazt\xc9\xa8! \n', '\xc2\xbfX\xc3\xa1tidxaza rquiiny suguan\xc3\xada laat? \n', 'ne, \xc2\xbfx\xc3\xa1tidxa g\xc3\xbcelaazn\xc3\xada laat? \n', 'Gultan\xc3\xa9 bniinqu\xc9\xa8 rur\xc3\xa9n.\n']
['20\xe2\x80\x89Chiyru bdz\xc9\xa8\xc9\xa8deb bniinqui lo \n', 'Jes\xc3\xbas. Per chi gun\xc3\xa1 b\xc9\xa8ndxabqui \n', 'laany, h\xc3\xb3racqui bann\xc3\xa9y bniinqui \n', 'zec ni rac guelguidx ratiia. Bz\xc3\xa1aldiy \n', 'laaby lo gu\xc9\xa8chliu, rtuuibtiby \n']
['ne rdiia bts\xc9\xa8\xcc\x81ny ruuby. 21\xe2\x80\x89Chiy \n', 'gunabdiidx Jes\xc3\xbas xtadby:\n', '\xe2\x80\x94\xc2\xbfG\xc3\xbacti guzulo racby zeec?\n', 'Ax cuaby xtadby:\n']
['\xe2\x80\x94Desde bichiinby. 22\xe2\x80\x89Ne zienzi \n', 'g\xc3\xbcelt abz\xc3\xa1ald\xc9\xa8ng laaby lo bal ne lo \n', 'nis par gatyby. Ningui, bel chalee \n', 'gacn\xc3\xa9biu dunn\xc9\xa8, gucn\xc3\xa9rubiu dunn\xc9\xa8, \n', 'bg\xc3\xa1biu dunn\xc9\xa8.\n']
['23\xe2\x80\x89Chiy raipy Jes\xc3\xbas laab:\n', '\xe2\x80\x94\xc2\xbfX\xc3\xadnii rniiu dec bel chalee? Irate \n', 'zelee par ni reldilaaz nare.\n']
['24\xe2\x80\x89Chiyru gur\xc9\xa8xtia xtad bniinqui:\n', '\xe2\x80\x94\xc2\xa1Reldilaazla laabiu, gucn\xc3\xa9biu \n', 'nare chaldilaazrupaca laabiu!\n']
['25\xe2\x80\x89Chi gun\xc3\xa1 Jes\xc3\xbas dec zieny de \n', 'bniety acadxasaa ax gudildn\xc3\xa9ny \n', 'b\xc9\xa8ndxab ni nuu l\xc3\xa1ani bniinqui, \n', 'raipniy:\n', '\xe2\x80\x94B\xc9\xa8ndxab g\xc3\xbap ne cuaat, nareniy \n', 'canabiia li\xc3\xba idiuu l\xc3\xa1ani bniinqu\xc9\xa8. \n', 'Ne qu\xc9\xa8tru yaicquitiu l\xc3\xa1anby stuby.\n']
['26\xe2\x80\x89Chiy gur\xc9\xa8xtia b\xc9\xa8ndxabqui \n', 'ne bann\xc3\xa9ngui laaby zec ni rac \n', 'guelguidx ratiia. Ax bdiiangui \n', 'l\xc3\xa1anby, bs\xc3\xa1aniy laaby zec tuby \n', 'b\xc9\xa8nguty parzi rnii de bniety dec \n']
['acpac gutyby. 27\xe2\x80\x89Per Jes\xc3\xbas gunaazny \n', 'naaby par g\xc3\xbcesteby ax guzuld\xc3\xadby.\n']
['28\xe2\x80\x89Chiyru biiu Jes\xc3\xbas laniuu cunzi \n', 'de xp\xc9\xa8nny, ax gunabdiidxdeb laany:\n', '\xe2\x80\x94\xc2\xbfX\xc3\xadnii qu\xc9\xa8t g\xc3\xbceleeti nib\xc3\xa9en \n', 'b\xc9\xa8ndxabqui l\xc3\xa1ani bniinqui?\n']
['29\xe2\x80\x89Chiy raipy Jes\xc3\xbas laadeb:\n', '\xe2\x80\x94Par idiia saa de b\xc9\xa8ndxabr\xc3\xa9 n\xc3\xa1 \n', 'par icuuant\xc9\xa8 ne inaabt\xc9\xa8 lo Dios.\n']
['30\xe2\x80\x89Chi bzadeb nezqui gudeeddeb \n', 'nez Galilea. Per Jes\xc3\xbas qu\xc9\xa8t rcaaztiny \n', 'gacbee de bniety cadeedny nezqui \n']
['31\xe2\x80\x89pur ni caguixteeny lo de xp\xc9\xa8nny, \n', 'cayaipny laadeb:\n', '\xe2\x80\x94Nare Bniety ni bxiaald Dios, \n', 'zaca entriagu laznaa de b\xc9\xa8ny ax \n']
['San Marcos\xe2\x80\x879\n', 'sguinx\xc3\xbadeb naa. Per ni rion dxi ni \n', 'agudindeb nare, sb\xc3\xadi ib\xc3\xa1nia stuby.\n']
['32\xe2\x80\x89De xp\xc9\xa8nny qu\xc9\xa8t racbeetideb xi \n', 'zelo ni rniinyqui ne rdxibzadeb \n', 'ninabdiidxdeb laany.\n']
['33\xe2\x80\x89Chi bdz\xc9\xa8ndeb Capernaum, deni \n', 'bdz\xc9\xa8ndeb yuu rut suguaadeb, chiy \n', 'gunabdiidx Jes\xc3\xbas laadeb:\n', '\xe2\x80\x94\xc2\xbfXiy rueet nez deni zioopn\xc9\xa8?\n']
['34\xe2\x80\x89Per laadeb qu\xc9\xa8t xi guniitideb, \n', 'te pur chi z\xc3\xa9eddeb nez caniideb \n']
['tu mazru sac lodeb. 35\xe2\x80\x89Chiyru guri \n', 'Jes\xc3\xbas ax gur\xc9\xa8dxny irate ts\xc9\xa8btiopdeb, \n', 'raipny laadeb:\n', '\xe2\x80\x94Belati nuu ni rcaaz gac ni mazru \n', 'sac lot, n\xc3\xa1 par g\xc3\xbanb\xc9\xa8 laab zec tuby \n', 'ni qu\xc9\xa8t xi sacti ne g\xc3\xbanzacb\xc9\xa8 sirv\xc9\xa8 lo \n', 'iratect\xc9\xa8.\n']
['36\xe2\x80\x89As cu\xc3\xa1any tuby bniniin bzuubny \n', 'glaydeb, chiy gudeezny laaby ax \n', 'raipny laadeb:\n']
['37\xe2\x80\x89\xe2\x80\x94Tutix ni gacn\xc3\xa9 tuby bniniin \n', 'pur nare, laab cayacn\xc3\xa9b nare, ne \n', 'gati naaistia cayacn\xc3\xa9b sino que \n', 'n\xc3\xa9za ni bxiaald nare.\n']
['38\xe2\x80\x89Chiy raipy Juany Jes\xc3\xbas:\n', '\xe2\x80\x94Maistr\xc9\xa8, gun\xc3\xa1n tuby bniety ni \n', 'rb\xc3\xa9e b\xc9\xa8ndxab l\xc3\xa1ani lazdoo de bniety \n', 'pur guelrnabee xtenbiu. Per dunn\xc9\xa8 \n', 'rdxaipn\xc9\xa8b qu\xc9\xa8tru g\xc3\xbantib ziy te pur \n', 'qu\xc9\xa8t candzan\xc3\xa9tib dunn\xc9\xa8.\n']
['39\xe2\x80\x89Jes\xc3\xbas ax cuaibny:\n', '\xe2\x80\x94Qu\xc9\xa8t rcuat, te pur tuby ni run \n', 'milagr\xc9\xa8 pur guelrnabee xtena qu\xc9\xa8t xo \n']
['iniitib mal diidx pur nare. 40\xe2\x80\x89Ni qu\xc9\xa8t \n', 'run contr\xc9\xa8 dunn\xc9\xa8 esqu\xc9\xa8 nuucb\xc9\xa8 xladn\xc9\xa8. \n']
['41\xe2\x80\x89Tutix ni in\xc9\xa8\xc9\xa8dx laat masqu\xc9\xa8 tuby \n', 'vassi nis pur n\xc3\xa1t xp\xc9\xa8ny Crist, rguixtiia \n', 'lot dec ziyza zuu xi ideed Dios laab.\n']
['San Marcos\xe2\x80\x879 ,\xe2\x80\x87 10\n']
['42\xe2\x80\x89\xe2\x80\x99Tutix ni cugueeu tuby de ni \n', 'teste g\xc3\xbceldilaaz nare par g\xc3\xbanb\xc9\xa8 \n', 'duld, par laab g\xc3\xbcenru su ildiibdeb \n', 'tuby guia xte mulin gu\xc9\xa8nyb\xc9\xa8 \n']
['chaz\xc3\xa1alddeb laab lo nisdoo. 43\xe2\x80\x89Belati \n', 'lagac noo run runu duld, g\xc3\xbcenru \n', 'btiiuni te pur g\xc3\xbcenru chuu llayabaa \n', 'cun tuby ladzini que no chuu \n', 'cun iropladni infiern\xc9\xa8 rut qu\xc9\xa8t xo \n']
['yiuuti bal, 44\xe2\x80\x89rut qu\xc9\xa8t ratyti bzug \n']
['ne qu\xc9\xa8tpac riuuti bal. 45\xe2\x80\x89Ne belati \n', 'lagac niiu run runu duld, g\xc3\xbcenru \n', 'btiiuni te pur g\xc3\xbcenru chuu llayabaa \n', 'cun tuby ladzini que no chuu \n', 'cun iropladni infiern\xc9\xa8 rut qu\xc9\xa8t xo \n']
['yiuuti bal, 46\xe2\x80\x89rut qu\xc9\xa8t ratyti bzug ne \n']
['qu\xc9\xa8tpac riuuti bal. 47\xe2\x80\x89Ziyza belati \n', 'lagac bsloo run runu duld, g\xc3\xbcenru \n', 'gul\xc3\xa9eny te pur mazru g\xc3\xbcen chuu \n', 'llayabaa cun tuby ladzini que no \n', 'chuu cun iropladni infiern\xc9\xa8 rut qu\xc9\xa8t \n']
['xo yiuuti bal, 48\xe2\x80\x89rut qu\xc9\xa8t ratyti bzug \n', 'ne qu\xc9\xa8tpac riuuti bal.\n']
['49\xe2\x80\x89\xe2\x80\x99Zec ni ruu zed quia ni rquiiny \n', 'bniety, ziyza de ni reldilaaz \n']
['nare sdeeddeb guelzii. 50\xe2\x80\x89Zed \n', 'g\xc3\xbcenqu\xc9\xa8 n\xc3\xa1ni. Per belati ibic\xc3\xa1 \n', 'ni nallini, \xc2\xbfx\xc3\xb3lesa g\xc3\xbant\xc9\xa8 illi\xc3\xbani \n', 'stuby? Gulgaany zec ni ri\xc3\xa1ld par \n', 'qu\xc9\xa8t teedt\xc9\xa8 zec zed ni qu\xc9\xa8t illi\xc3\xba ne \n', 'gulb\xc3\xa1ny naldiulaaz cun de saat.\n']
['10  Jes\xc3\xbas bdiiany Capernaum \n', 'ax g\xc3\xbceny nez Judea cun \n', 'nez stuby lad dets gueeu Jord\xc3\xa1n. \n', 'Ruy gub\xc3\xadi bdxasaa de bniety rut \n', 'zuguaany. Chiy guzulo bseedny \n', 'laadeb zec ni guc xcostumbr\xc9\xa8ny. \n']
['2\xe2\x80\x89Parzi nuu de fariseu gubigaxdeb \n', 'par g\xc3\xbandeb prueb laany ax \n', 'gunabdiidxdebny dec la zelee ld\xc3\xa1a \n']
['nguiu chialni. 3\xe2\x80\x89Chiy laany cuaibny \n', 'lodeb:\n', '\xe2\x80\x94\xc2\xbfXax gunii Mois\xc3\xa9s g\xc3\xbant\xc9\xa8?\n']
['4\xe2\x80\x89Laadeb guniideb:\n', '\xe2\x80\x94Mois\xc3\xa9s guniib zeleec ld\xc3\xa1a nguiu \n', 'chialni, per n\xc3\xa1 par gacchuu guiits \n', 'dec agul\xc3\xa1adeb.\n']
['5\xe2\x80\x89Chiyru raipy Jes\xc3\xbas laadeb:\n', '\xe2\x80\x94Guniila Mois\xc3\xa9s gac ziy per pur \n']
['qu\xc9\xa8t rcuadiagt\xc9\xa8 diidx. 6\xe2\x80\x89Per desd\xc9\xa8 \n', 'gulo chi banchuu Dios irate, \xe2\x80\x9claany \n']
['banchuuny nguiu ne gunaa.\xe2\x80\x9d 7\xe2\x80\x89\xe2\x80\x9cPur \n', 'ningui, nguiu rs\xc3\xa1anb\xc9\xa8 xtadb\xc9\xa8 cun \n']
['xnanb\xc9\xa8 par ibanyn\xc3\xa9b chialb\xc9\xa8 8\xe2\x80\x89ax \n', 'iroptedeb an\xc3\xa1deb zec tubyzi bniety.\xe2\x80\x9d \n', 'Ziy xquel aqu\xc9\xa8t n\xc3\xa1tideb tiop sino \n']
['que tubyzi. 9\xe2\x80\x89Pur ningui, bniety \n', 'gu\xc9\xa8chliu qu\xc9\xa8t n\xc3\xa1ti par ildasaab ni \n', 'abchasaa Dios.\n']
['10\xe2\x80\x89Chi biiudeb laniuu, de xp\xc9\xa8ny \n', 'Jes\xc3\xbas gub\xc3\xadi gunabdiidxdeb laany \n']
['pur ziy, 11\xe2\x80\x89ax raipny laadeb:\n', '\xe2\x80\x94Elqu\xc9\xa8 nguiu ni gacchuu xquiitsni \n', 'par ld\xc3\xa1ab chialb\xc9\xa8 as guchnaab stuby \n']
['gunaa ax duldiy cayunb\xc9\xa8. 12\xe2\x80\x89Chiy \n', 'belati tuby gunaa isaanb\xc9\xa8 chialb\xc9\xa8 as \n', 'guchnaab stuby nguiu, ziyza duldiy \n', 'runb\xc9\xa8.\n']
['13\xe2\x80\x89De bniety g\xc3\xbcen\xc3\xa9deb de bniniin rut \n', 'zuguaa Jes\xc3\xbas par iguaaldny laadeby. \n', 'Per de xp\xc9\xa8nny guzulo rdildn\xc3\xa9deb de \n']
['ni zedn\xc3\xa9 laadeby. 14\xe2\x80\x89Chi gun\xc3\xa1 Jes\xc3\xbas \n', 'ziy, ax bdxiichny, raipny laadeb:\n', '\xe2\x80\x94Gulsaan guedn\xc3\xa1 de bniniin nare, \n', 'qu\xc9\xa8tru rcuat. Te pur guelrnabee \n', 'xte Dios n\xc3\xa1 par de bniety ni n\xc3\xa1 zec \n']
['laadeby. 15\xe2\x80\x89Rguixtiia lot dec elqu\xc9\xa8 ni \n', 'qu\xc9\xa8t reldilaaz guelrnabee xte Dios \n', 'zec tuby bniniin, qu\xc9\xa8t xo yiiutib lo \n', 'guelrnabee xte Dios.\n']
['16\xe2\x80\x89Chiyru gudeez Jes\xc3\xbas laadeby \n', 'ax bzubnaany quiadeby. Ziy xquel \n', 'bsiacldeeny laadeby.\n']
['17\xe2\x80\x89Laiqu\xc9\xa8 idiia Jes\xc3\xbas par az\xc3\xa9ny, chi \n', 'z\xc3\xa9ed tuby bniety nguiu rlluuinb\xc9\xa8 ax \n', 'guzullibb\xc9\xa8 lony. Chiy gunabdiidxb\xc9\xa8 \n', 'laany:\n', '\xe2\x80\x94G\xc3\xbcen Maistr\xc9\xa8, \xc2\xbfxi ri\xc3\xa1ld g\xc3\xbana par \n', 'gapa guelnab\xc3\xa1ny par chazy?\n']
['18\xe2\x80\x89Jes\xc3\xbas ax raipy laab:\n', '\xe2\x80\x94\xc2\xbfX\xc3\xadnii rniiu dec g\xc3\xbcen naa? \n', 'Qu\xc9\xa8tru tu n\xc3\xa1ti g\xc3\xbcen, quesoltisy \n']
['Dios n\xc3\xa1 g\xc3\xbcen. 19\xe2\x80\x89Li\xc3\xba an\xc3\xa1nnu de \n', 'mandamient: \xe2\x80\x9cQu\xc9\xa8t quinx\xc3\xbatiu \n', 'bniety. Qu\xc9\xa8t n\xc3\xa1ti par gapu stuby \n', 'gunaa. Qu\xc9\xa8t gactiu gubaan. Qu\xc9\xa8t \n', 'g\xc3\xbceetiu dix\xc3\xba pur de bniety nicl\xc9\xa8za \n', 'qu\xc9\xa8t g\xc3\xbantiu engany. G\xc3\xbap didxdoo \n', 'xtadu ne xnanu.\xe2\x80\x9d\n']
['20\xe2\x80\x89Chiy cuaby bnietqui:\n', '\xe2\x80\x94Maistr\xc9\xa8, irate de cosqu\xc9\xa8 cayuna \n', 'desde chi naa bichiin.\n']
['21\xe2\x80\x89Jes\xc3\xbas bguiaany lob, bcaazny \n', 'laab ax raipny laab:\n', '\xe2\x80\x94Per rieedx g\xc3\xbanu stuby cos: \n', 'Queg\xc3\xbcet\xc3\xb3o irate de ni napu chiy \n', 'bdeed m\xc9\xa8lyqui de prob, te ziy xquel \n', 'gapu guelnazaac llayabaa. Chiyru \n', 'quedanald nare masqu\xc9\xa8 ni teedtiziu.\n']
['22\xe2\x80\x89Chi bindiag bnietqui ziy, rnia \n', 'guzacb\xc9\xa8 ax quesentiand nalas \n', 'z\xc3\xa9gacb\xc9\xa8 te pur la ricu n\xc3\xa1b.\n']
['23\xe2\x80\x89Chiyru bguiaa Jes\xc3\xbas lo iratedeb \n', 'ne raipny de xp\xc9\xa8nny:\n', '\xe2\x80\x94\xc2\xa1X\xc3\xadpalza nag\xc3\xa1n par yiiu de ricu \n', 'lo guelrnabee xte Dios!\n']
['24\xe2\x80\x89De xp\xc9\xa8nny rdxalodeb pur de \n', 'xtiidxny. Per Jes\xc3\xbas gub\xc3\xadi raipny \n', 'laadeb:\n', '\xe2\x80\x94De lliinia, tuby ni zenelaaz de \n', 'xixtenni, \xc2\xa1nag\xc3\xa1nqu\xc9\xa8za par yiiub \n']
['San Marcos\xe2\x80\x8710\n']
['lo guelrnabee xte Dios! 25\xe2\x80\x89Mazru \n', 'senciy teed tuby camey gu\xc9\xa8\xc9\xa8dy xte \n', 'tuby gu\xc9\xa8chgull que par yiiu tuby \n', 'ricu lo guelrnabee xte Dios.\n']
['26\xe2\x80\x89Chi bindiagdeb de diidxr\xc3\xa9, \n', 'quesentiand rdxalodeb ne guzulo \n', 'rnabdidxsaadeb:\n', '\xe2\x80\x94\xc2\xbfT\xc3\xbalesa chalee gac perd\xc3\xb3n lo \n', 'Dios pur de xtuldni?\n']
['27\xe2\x80\x89Jes\xc3\xbas bguiaany lodeb ax \n', 'guniiny:\n', '\xe2\x80\x94Par bniety nag\xc3\xa1n, per gati par \n', 'Diosti, te pur laany x\xc3\xadteete nag\xc3\xa1nti \n', 'par laany.\n']
['28\xe2\x80\x89Chiy raipy Bed Jes\xc3\xbas:\n', '\xe2\x80\x94Dunn\xc9\xa8 abs\xc3\xa1ann\xc9\xa8 irate ni rdxapn\xc9\xa8 \n', 'par ziopnaldn\xc9\xa8 laabiu.\n']
['29\xe2\x80\x89Jes\xc3\xbas cuaibny:\n', '\xe2\x80\x94Rguixtiia lot dec tutix bniety ni \n', 'rbelaaz lizni, de betsni, de bzaanni, \n', 'xtadni, xnanni, chialni, de lliinni, o \n', 'de liuza xtenni pur nare ne pur de \n']
['didxzaac xte Dios, 30\xe2\x80\x89laab scaab lo \n', 'gu\xc9\xa8chliur\xc3\xa9 tuby gayuaa mazru que \n', 'de ni abs\xc3\xa1anb\xc9\xa8: bel de lizb\xc9\xa8, o de \n', 'betsb\xc9\xa8, o de bzaanb\xc9\xa8, o xnanb\xc9\xa8, o \n', 'de lliinb\xc9\xa8, o de liuza xtenb\xc9\xa8, masqu\xc9\xa8 \n', 'cun guelzii per scaabni. Chiy \n', 'llayabaa zapb\xc9\xa8 guelnab\xc3\xa1ny par \n']
['chazy. 31\xe2\x80\x89Per zienzi de ni n\xc3\xa1 primer \n', 'anre, gac l\xc3\xbaltm\xc9\xa8, ne de ni n\xc3\xa1 l\xc3\xbaltm\xc9\xa8 \n', 'anre, gac primer chiy.\n']
['32\xe2\x80\x89Chi z\xc3\xa9deb par Jerusal\xc3\xa9n, Jes\xc3\xbas \n', 'zan\xc9\xa8\xc9\xa8dny lo de xp\xc9\xa8nny ax rdxalodeb \n', 'z\xc3\xa9ny Jerusal\xc3\xa9n, per iraru de bniety \n', 'ni zanald laany ax rdxibdeb. Chiy \n', 'gur\xc9\xa8dxny de xp\xc9\xa8nny tuby lad, \n', 'guzulo rguixteeny lodeb xa xquel \n']
['teedny. 33\xe2\x80\x89Raipny laadeb:\n', '\xe2\x80\x94Laat n\xc3\xa1nt\xc9\xa8 dec azoon Jerusal\xc3\xa9n, \n', 'ruy nare Bniety ni bxiaald Dios \n']
['San Marcos\xe2\x80\x8710\n', 'zaca entriagu lo de bxoz ni rnabee \n', 'lo de bxoz ne lo de maistr\xc9\xa8 ni n\xc3\xa1n \n', 'ley. Chiy laadeb inabeedeb gatia, \n', 'zundeb entriagu nare lo de ni \n']
['qu\xc9\xa8t n\xc3\xa1 bniety Israel. 34\xe2\x80\x89Laadeb ax \n', 'g\xc3\xbandeb burl\xc9\xa8 naa, staazdeb naa, \n', 'stiux\xc9\xa8\xcc\x81ndeb luaa ne sguinx\xc3\xbadeb nare. \n', 'Per ni rion dxi, sb\xc3\xadi ib\xc3\xa1nia stuby.\n']
['35\xe2\x80\x89Chiyru Jacob cun Juany de \n', 'llingaan Zebedeo gubigaxdeb rut \n', 'zuguaa Jes\xc3\xbas, raipdeb laany:\n', '\xe2\x80\x94Maistr\xc9\xa8, rcaazn\xc9\xa8 g\xc3\xbanbiu tuby \n', 'favor ni iniin laabiu.\n']
['36\xe2\x80\x89Chiy gunabdiidxny laadeb:\n', '\xe2\x80\x94\xc2\xbfXi rcaazt\xc9\xa8 g\xc3\xbana?\n']
['37\xe2\x80\x89Laadeb guniideb:\n', '\xe2\x80\x94Rcaazn\xc9\xa8 dec chi acanabeebiu, \n', 'chiy izubn\xc9\xa8 cueebiu, tuby ni cue lad \n', 'nald\xc3\xad stuby ni cue lad rbes.\n']
['38\xe2\x80\x89Per Jes\xc3\xbas raipny laadeb:\n', '\xe2\x80\x94Nicl\xc9\xa8 qu\xc9\xa8t g\xc3\xa1nt\xc9\xa8 xing rnaabt\xc9\xa8. \n', '\xc2\xbfTatix zelee teedt\xc9\xa8 guelzii zec ni n\xc3\xa1 \n', 'par teda? \xc2\xbfTatix zelee gatyt\xc9\xa8 zec ni \n', 'n\xc3\xa1 par gatia?\n']
['39\xe2\x80\x89Laadeb guniideb:\n', '\xe2\x80\x94Zeleela.\n', 'Chiy raipny laadeb:\n', '\xe2\x80\x94Didxld\xc3\xadqu\xc9\xa8y sdeedt\xc9\xa8 guelzii zec \n']
['nare ne zatyzact\xc9\xa8 zec nare. 40\xe2\x80\x89Per \n', 'ni cuet lad nald\xc3\xad o lad rbesza xtena, \n', 'gati naretia ri\xc3\xa1ld in\xc9\xa8\xc9\xa8dxani laat, te \n', 'pur laani a n\xc3\xa1ni par de ni ri\xc3\xa1ldni.\n']
['41\xe2\x80\x89Chi bindiag dz\xc9\xa8 ts\xc9\xa8 xp\xc9\xa8nny ziy, \n', 'bdxichn\xc3\xa9deb Juany cun Jacob. \n']
['42\xe2\x80\x89Per Jes\xc3\xbas gur\xc9\xa8dxny laadeb, raipny \n', 'laadeb:\n', '\xe2\x80\x94Laat n\xc3\xa1nt\xc9\xa8 dec de ni rnabee \n', 'lo gu\xc9\xa8chliu, rnabeedeb bniety \n', 'zectispac ni rcaazdeb, ne de ni n\xc3\xa1 \n', 'b\xc9\xa8nrooqui, runn\xc3\xa9deb bniety zec ni \n', 'rcaazdeb pur guelrnabee ni r\xc3\xa1pdeb. \n']
['43\xe2\x80\x89Per cun laat qu\xc9\xa8t n\xc3\xa1ti par gac ziy, \n', 'sino que ni rcaaz inabee lot, n\xc3\xa1 par \n']
['g\xc3\xbanb\xc9\xa8 sirv\xc9\xa8 lo iratect\xc9\xa8. 44\xe2\x80\x89Ne ni rcaaz \n', 'gac ni mazrupac sac lot, n\xc3\xa1 par \n']
['gacb\xc9\xa8 mos lo iratect\xc9\xa8. 45\xe2\x80\x89Te pur nicl\xc9\xa8 \n', 'nare Bniety ni bxiaald Dios, qu\xc9\xa8t \n', 'zeldtia lo gu\xc9\xa8chliu par g\xc3\xban bniety \n', 'sirv\xc9\xa8 luaa sino que par g\xc3\xbana sirv\xc9\xa8 \n', 'lodeb, ne cun guelguty xtena quilla \n', 'pur de xtuld zienzi bniety gu\xc9\xa8chliu.\n']
['46\xe2\x80\x89Chi bdz\xc9\xa8ndeb gu\xc9\xa8dx Jeric\xc3\xb3, deni \n', 'zediia Jes\xc3\xbas l\xc3\xa1ani gu\xc9\xa8dxqui cun de \n', 'xp\xc9\xa8nny ne cunru zienzi de bniety, \n', 'chiy guu tuby ciagu l\xc3\xa1 Bartimeo, \n', 'llingaan Timeo. Zubb\xc9\xa8 cuee nez \n']
['rguiinb\xc9\xa8 gun. 47\xe2\x80\x89Chi gucbeeb \n', 'zedz\xc9\xa8ngax Jes\xc3\xbas de Nazaret, ax \n', 'guzulo rb\xc9\xa8xtiab:\n', '\xe2\x80\x94\xc2\xa1Jes\xc3\xbas, Llingaan David, bg\xc3\xa1biu \n', 'nare!\n']
['48\xe2\x80\x89Zieny de bniety rdildn\xc3\xa9 laab par \n', 'iganyb\xc9\xa8, per laab mazrul rb\xc9\xa8xtiab:\n', '\xe2\x80\x94\xc2\xa1Llingaan David, blaslaazbiu \n', 'nare!\n']
['49\xe2\x80\x89Chiyru guzudx\xc3\xad Jes\xc3\xbas, raipny \n', 'laadeb:\n', '\xe2\x80\x94Gult\xc9\xa8dxb\xc9\xa8.\n', 'Chiy gur\xc9\xa8dxdeb ciaguqui, raipdeb \n', 'laab:\n', '\xe2\x80\x94Guzaclaaz. G\xc3\xbcesuld\xc3\xad, cab\xc9\xa8dxny \n', 'li\xc3\xba.\n']
['50\xe2\x80\x89Chiy bz\xc3\xa1aldacb\xc9\xa8 xabguichb\xc9\xa8, \n', 'axtpacza rtesb\xc9\xa8 g\xc3\xbcesuld\xc3\xadb g\xc3\xbcebinuub \n']
['Jes\xc3\xbas. 51\xe2\x80\x89Jes\xc3\xbas ax gunabdiidxny laab:\n', '\xe2\x80\x94\xc2\xbfXi rcaazu g\xc3\xbana pur li\xc3\xba?\n', 'Ciaguqui cuaibb\xc9\xa8:\n', '\xe2\x80\x94Maistr\xc9\xa8, nare rcaaza ib\xc3\xadi \n', 'yianluaa stuby.\n']
['52\xe2\x80\x89Jes\xc3\xbas raipny laab:\n', '\xe2\x80\x94Azelee chuu. Abiacu pur \n', 'guelreldilaaz xtenu.\n', 'H\xc3\xb3racqui ag\xc3\xbcelee gub\xc3\xadi bianlo \n', 'bnietqui ax zenaldacb\xc9\xa8 Jes\xc3\xbas \n', 'nezqui.\n']
['11  Chi zedz\xc9\xa8ngaxdeb par \n', 'Jerusal\xc3\xa9n nez rut n\xc3\xa1 de \n', 'gu\xc9\xa8dx Betfag\xc3\xa9 cun Betania nez nii \n', 'dany ni l\xc3\xa1 Olivos, Jes\xc3\xbas bxiaaldny \n']
['tiop de xp\xc9\xa8nny, 2\xe2\x80\x89raipny laadeb:\n', '\xe2\x80\x94Gulchia gu\xc9\xa8dx ni n\xc3\xa1 delantqu\xc9\xa8. \n', 'Chi idz\xc9\xa8nt\xc9\xa8 ruy, idxialt\xc9\xa8 tuby \n', 'burreen ni c\xc3\xa1 yag ne ruteete gady \n', 'tu cueebti laam, ax gulxaicquim\xc9\xa8 \n']
['chiy gultan\xc3\xa9m. 3\xe2\x80\x89Belati tu inabdiidx \n', 'laat, x\xc3\xadnii rld\xc3\xa1tm\xc9\xa8, gulgatsb\xc9\xa8, Dad \n', 'Jes\xc3\xbas gunii chon\xc3\xa9nm\xc9\xa8 chiyru \n', 'yops\xc3\xa1anacn\xc9\xa8m.\n']
['4\xe2\x80\x89Chiyru g\xc3\xbcedeb, ax bdxialdeb \n', 'burreenqui cam yag lo nez ruu tuby \n', 'puert ax bxaicquidebm\xc9\xa8.\n']
['5\xe2\x80\x89Chiy de bniety ni gun\xc3\xa1, \n', 'gunabdiidxdeb laadeb:\n', '\xe2\x80\x94\xc2\xbfXing runt\xc9\xa8? \xc2\xbfX\xc3\xadnii cald\xc3\xa1t \n', 'burreenqu\xc9\xa8?\n']
['6\xe2\x80\x89Chiyru cuaibdeb zec ni raipy \n', 'Jes\xc3\xbas laadeb, ax bsaandeb z\xc3\xa9nedeb \n']
['burreenqui. 7\xe2\x80\x89Chiy g\xc3\xbcen\xc3\xa9debm\xc9\xa8 rut \n', 'zuguaa Jes\xc3\xbas ax bzuubdeb xabdeb \n']
['detsm\xc9\xa8 par gubeeb Jes\xc3\xbasm\xc9\xa8. 8\xe2\x80\x89Zieny \n', 'bniety gudixdeb xabdeb lo nez par \n', 'teedny ne stuudxdeb ax btiuudeb de \n', 'ram par gudixdeb lo nez rut teedny.\n']
['9\xe2\x80\x89Chiy zecl\xc9\xa8 de bniety ni zan\xc9\xa8\xc9\xa8dy \n', 'ne zecl\xc9\xa8za de bniety ni zanald \n', 'rb\xc9\xa8xtiadeb:\n', '\xe2\x80\x94\xc2\xa1Xtiosten Dios! \xc2\xa1Dichos ni z\xc3\xa9ed \n']
['pur laany! 10\xe2\x80\x89\xc2\xa1Dichos ni z\xc3\xa9ed inabee \n', 'zectiziac to xp\xc9\xa8nguln\xc9\xa8 rey David! \n', '\xc2\xa1Xtiosten Xtadn\xc9\xa8 Dios, laany ni \n', 'rbezny llayabaa!\n']
['11\xe2\x80\x89Ziy xquel biiu Jes\xc3\xbas Jerusal\xc3\xa9n \n', 'ax g\xc3\xbceny l\xc3\xa1ani yudoroo xte \n']
['San Marcos\xe2\x80\x8710 ,\xe2\x80\x87 11\n', 'Jerusal\xc3\xa9n. Deni bialo bguiaany \n', 'irate, chiyru z\xc3\xa9ny cun ira ts\xc9\xa8btiop \n', 'xp\xc9\xa8nny par gu\xc9\xa8dx Betania te pur \n', 'agudxiy.\n']
['12\xe2\x80\x89Chi bragueel deni bdiiadeb \n', 'Betania, chiy guzulo rldiaan Jes\xc3\xbas. \n']
['13\xe2\x80\x89Ax de zit bianlony tuby yag hig \n', 'ni c\xc3\xa1 bldag lonii. Chiy g\xc3\xbceguiaany \n', 'loqui la c\xc3\xa1 hig, per qu\xc9\xa8t xi \n', 'bdxialtiny te pur gati xtiamptini n\xc3\xa1. \n']
['14\xe2\x80\x89Parzi raipy Jes\xc3\xbas yag higqui:\n', '\xe2\x80\x94Qu\xc9\xa8tru ch\xc3\xbauti dxi ch\xc3\xbau ni \n', 'iquiiny frut xtenu.\n', 'Ne de xp\xc9\xa8nny bindiagdeb ni guniiny.\n']
['15\xe2\x80\x89Chi bdz\xc9\xa8ndeb Jerusal\xc3\xa9n chiy \n', 'biiu Jes\xc3\xbas lo ldedoo Jerusal\xc3\xa9n, ax \n', 'guzulo rb\xc3\xa9eny de ni cat\xc3\xb3o ne de \n', 'ni cazii. Bz\xc3\xa1aldny de xm\xc9\xa8lly de \n', 'ni rchaa m\xc9\xa8ly cun de yallily xte \n']
['de b\xc9\xa8ny ni rt\xc3\xb3o de palom. 16\xe2\x80\x89Ne \n', 'qu\xc9\xa8tru tu bsaantiny niun\xc3\xa9 xiru de \n']
['cos lo ldedooqui. 17\xe2\x80\x89Chiyru guzulo \n', 'caseedny de bniety, raipny laadeb:\n', '\xe2\x80\x94Lo de xquiits Dios rnii: \xe2\x80\x9cLiza \n', 'idial\xc3\xa1 yuu rut inaab bniety lo Dios \n', 'par irate bniety gu\xc9\xa8chliu.\xe2\x80\x9d Per laat \n', 'abaant\xc9\xa8ni zec cuev xte de gubaan.\n']
['18\xe2\x80\x89De bxoz ni rnabee lo de bxoz \n', 'cun de maistr\xc9\xa8 ni n\xc3\xa1n ley, chi \n', 'bindiagdeb ni gunii Jes\xc3\xbas, guzulo \n', 'rgu\xc3\xadilydeb nez par quinx\xc3\xbadebny \n', 'pur ni rdxibdeb laany te pur irate \n', 'bniety rdxalo ni rseedny laadeb. \n']
['19\xe2\x80\x89Per chi biiu guxin, Jes\xc3\xbas cun de \n', 'xp\xc9\xa8nny bdiiadeb l\xc3\xa1ani gu\xc9\xa8dxqui.\n']
['20\xe2\x80\x89Chi bragueel sidoo, gudeeddeb \n', 'nez rut zub yag higqui ax gun\xc3\xa1deb \n']
['San Marcos\xe2\x80\x8711 ,\xe2\x80\x87 12\n', 'dec agubiztecni, n\xc3\xa9ru labaani. ']
